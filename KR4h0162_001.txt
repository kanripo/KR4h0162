# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.351060
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷一
<pb:KR4h0162_WYG_001-1a>¶
欽定四庫全書¶
　甬上耆舊詩巻一¶
　　　　　　　　　　　監察御史胡文學編¶
　呉越春秋稱越地東至於鄞即所謂甬上也自後遷¶
　置不常一時人物與句章餘姚各相引重今録其定¶
　為鄞人者四家以冠此集之首¶
　　文大夫種¶
　字㑹鄞人(見吕覽/髙氏注)越滅呉其謀居多見越絶諸書既¶
<pb:KR4h0162_WYG_001-1b>¶
　以伏劍死越人哀之塟于重山一年其神去與子胥¶
　共出沒江海間晝夜兩至今浙水之潮前揚波者伍¶
　子胥後重水者大夫種里中王深寜先生論之曰世¶
　多謂大夫不能從五湖游謂不知㡬不知保身義也¶
　致身亦義也使種蠡俱逝國誰與守且蠡楚人可以¶
　去越大夫即越人婓婓遲遲不忍去父母之邦忠臣¶
　之志也斯可謂善論古人矣¶
　　　越王句踐五年入臣于呉羣臣送至浙水之上¶
<pb:KR4h0162_WYG_001-2a>¶
　　　　臨水祖道大夫種前為祝其辭曰¶
皇天祐助前沉後揚禍為徳根憂為福堂威人者滅服¶
從者昌王離牽致其後無殃君臣生離感動上皇衆夫¶
悲哀莫不感傷臣請薄脯酒行二觴¶
大王徳夀無疆無極乾坤受靈神祇輔翼我王厚之祉¶
祜在側徳銷百殃利受其福去彼呉庭來歸越國¶
　　　越王既滅呉伯諸侯置酒文䑓羣臣為樂大夫¶
　　　　種進祝酒其詞曰¶
<pb:KR4h0162_WYG_001-2b>¶
皇天助祐我王受福良臣集謀我王之徳宗廟輔政鬼¶
神承翼君不忘臣臣盡其力上天蒼蒼不可掩塞觴酒¶
二升萬福無極¶
我皇仁賢懐道抱徳滅讐破呉不忘返國賞無所恡羣¶
邪杜塞君臣同和福夀千億觴酒二升萬嵗難極¶
　　大里黄先生¶
　鄞人(見㑹稽/典録)秦博士遭時坑廢儒術因與諸博士東¶
　園公綺里季夏甪里先生避世隠於商山漢髙帝時¶
<pb:KR4h0162_WYG_001-3a>¶
　遣人聘之四公不甘仰天歎而作歌謂之采芝歌髙¶
　帝欲廢太子留侯為畫策禮請此四人共輔太子入¶
　見上四公年俱八十餘鬚眉皓白故謂之四皓太子¶
　卒得不廢事詳留侯世家後黄公歸老于鄞卒塟大¶
　隠山亦稱黄墓樂府載琴集曰採芝操四皓所作也¶
　其詞曰皓天嗟嗟深谷逶迤樹木莫莫髙山崔嵬巖¶
　居穴處以為幄茵&KR0524;&KR0524;紫芝可以療飢唐虞往矣吾¶
　當安歸其詞與崔鴻所載不同今並存之¶
<pb:KR4h0162_WYG_001-3b>¶
　　　采芝歌¶
漠漠髙山深谷威迤&KR0524;&KR0524;紫芝可以療飢皇農邈逺余¶
將安歸駟馬髙盖其憂甚大富貴而畏人不如貧賤而¶
輕世¶
　　禮部尚書賀先生知章¶
　字季真行九生小溪之響巖證聖初中進士超羣拔¶
　類科初授國子四門博士歴遷禮部侍郎兼集賢院¶
　學士一日併謝時稱兩命之榮又充皇太子侍讀正¶
<pb:KR4h0162_WYG_001-4a>¶
　授秘書監開元中從封東嶽奏定儀注先生性放曠¶
　善談笑自號四明狂客又稱秘書外監每醉輒屬詞¶
　筆不加㸃俱斐然可觀為學士時每與人燕語好事¶
　者輒随筆鈔記俱堪㕘詠天寳三載因病疏請度為¶
　道士放還鄉里上許之仍拜其子典設郎曽為㑹稽¶
　郡司馬使得侍養御製詩以寵行皇太子以下咸就¶
　執别先生歸後築室四明之鹿亭樊榭時往來稽山¶
　卒年八十六塟于㑹稽肅宗以侍讀之舊贈禮部尚¶
<pb:KR4h0162_WYG_001-4b>¶
　書初神龍中先生與越中賀朝萬齊融楊州張若虚¶
　邢巨湖州包融俱以呉越之士名揚上京人間往往¶
　傳其文獨先生最貴晩年李杜二公益相推重奉先¶
　生為宿老此所以名冠一代詞人之首也自後稱四¶
　明輒曰賀監舊山川盖詩人名重本朝未有過先生¶
　者¶
　史家稱唐中葉將相有功帝室惟鄴侯郭汾陽先生¶
　之識鄴侯李翰林之識郭汾陽此豈當時詩人所能¶
<pb:KR4h0162_WYG_001-5a>¶
　及耶¶
　　　開元十三年禪社首山祭地祇樂章¶
　　　　迎神用順和¶
至哉合柔徳萬物資以生常順稱厚載流謙通變盈聖¶
心事能察増廣陳厥誠黄祇僾如在泰折俟咸亨¶
　　　　皇帝行用太和¶
肅我成命於昭黄祇裘冕而祀陟降在斯五音克備八¶
變聿施緝熈肆靖厥心匪離¶
<pb:KR4h0162_WYG_001-5b>¶
　　　　登歌奠玉帛用肅和¶
黄祇是祗我其夙夜寅畏誠潔匪皇寜舎禮以琮玉薦¶
厥茅藉念茲降康胡寜克暇¶
　　　　迎爼用雍和¶
夙夜宥宻不敢寜晏五齊既陳八音在縣粢盛以潔房¶
爼斯薦明徳惟馨尚茲克徧¶
　　　　皇帝初獻用夀和¶
惟以明發有懐載殷樂盈而返禮順其禋立清以獻薦¶
<pb:KR4h0162_WYG_001-6a>¶
欲是親於穆不巳裒對斯臻¶
　　　　皇帝飲福用福和¶
穆穆天子告成岱宗大裘如濡執珽有顒樂以平志禮¶
以和容上帝臨我云胡肅邕¶
　　　　皇帝還宫用太和¶
昭昭有唐天畀萬國列祖應命四宗順則申錫無疆宗¶
我同徳曽孫繼緒享神配極¶
　　　　送神用靈具醉(代順和/)¶
<pb:KR4h0162_WYG_001-6b>¶
神具醉杳熈熈靈將往眇禗禗顧明徳吐正辭爛遺光¶
流禎祺¶
　　　奉和御製春臺望¶
青陽布王道𤣥覽陶真性欣若天下春髙逾域中聖神¶
臯類觀賞帝里如縣鏡繚繞八川浮岧嶤雙闕映曉色¶
徧昭陽晴雲卷建章華枝的皪丹青樹顥氣氤氲金玉¶
堂尚有靈蛇下鄜畤還徴瑞寳入陳倉自昔秦奢漢窮¶
武後庭萬餘宫百數旗回五丈殿千門連綿南隥出西¶
<pb:KR4h0162_WYG_001-7a>¶
垣廣畫螓蛾誇窈窕羅生玳瑁象昆崙乃眷天情興隠¶
恤古來土木良非一荆臨章觀趙叢臺何如堯堦將禹¶
室層欄䆗窱下龍輿清管逶迤半綺疏一聴南風引鸞¶
舞長謡北極仰鶉居¶
　　　望人家桃李花¶
山原夜雨度仙家朝發東園桃李花桃花紅兮李花白¶
照灼城隅復南陌南陌青樓十二重春風桃李為誰容¶
棄置千金輕不顧踟蹰五馬謝相逢徒言南國容華晩¶
<pb:KR4h0162_WYG_001-7b>¶
遂歎西家飄落逺的皪長奉明光殿氤氲半入披香苑¶
苑中珍木元自竒黄金作葉白銀枝千年萬嵗不凋落¶
還將桃李更相宜桃李從來露井傍成蹊結影矜艶陽¶
莫道春花不可樹㑹持仙實獻君王¶
　　　曉發¶
江臯聞曙鐘輕栧理還&KR1956;海潮夜約約川露晨溶溶始¶
見沙上鳥猶埋雲外峯故鄉杳無際明發懐朋從¶
　　　送人之軍中¶
<pb:KR4h0162_WYG_001-8a>¶
常經絶脈塞復見㫁腸流送子成今别令人起昔愁隴¶
雲晴半雨邉草夏先秋萬里長城寄無貽故國憂¶
　　　奉和聖製送張説廵邊¶
荒境盡懐忠梯航巳自通九攻雖不戰五月尚持戎遣¶
戍徴周牒恢邉重漢功選車命元宰授律取文雄胄出¶
天弧上謀成帝幄中詔旂分夏物専討錫唐弓帳宿伊¶
川右鉦傳晉苑東饔人藉蕡實樂正理絲桐岐陌涵餘¶
雨離川照晩虹恭聞詠方叔千載舞皇風¶
<pb:KR4h0162_WYG_001-8b>¶
　　　奉和聖製集賢書院成送張説上集賢學士賜¶
　　　　燕得謨字¶
西學垂𤣥覽東堂發聖謨天光燭武殿時宰集鴻都枯¶
朽霑皇澤翾飛舞帝梧跡同游汗漫榮是出泥塗三歎¶
承湯鼎千歡接舜壺㣲軀不可答空欲詠依蒲¶
　　　題袁氏别業¶
主人不相識偶坐為林泉莫漫愁沽酒囊中自有錢¶
　　　回鄉偶書¶
<pb:KR4h0162_WYG_001-9a>¶
少小離鄉老大回鄉音無改鬢毛衰兒童相見不相識¶
笑問客從何處來¶
離别家鄉嵗月多近來人事半銷磨惟有門前鏡湖水¶
春風不改舊時波¶
　　　采蓮曲¶
稽山罷霧欝嵯峩鏡水無風也自波莫言春度芳菲盡¶
别有中流采芰荷¶
　　　答朝士¶
<pb:KR4h0162_WYG_001-9b>¶
鈒鏤銀盤盛蛤蜊鏡湖蓴菜亂如絲鄉曲近來佳此味¶
遮渠不道是呉兒¶
　　　咏栁¶
碧玉妝來一樹髙萬條垂下緑絲縧不知細葉誰裁出¶
二月春風似剪刀¶
　　呉商浩¶
　耆舊詩前三十巻刻成巳在校讐萬生允誠趨白余¶
　曰頃録四唐人詩及呉商浩僅載其名氏餘不詳至¶
<pb:KR4h0162_WYG_001-10a>¶
　所録詩塞上篇末曰分明更想殘宵夢故國依然在¶
　甬東然則商浩定為甬上人也當附録賀監後余因¶
　念宋史藝文志集部有鄞人詩九巻應是宋全盛時¶
　所輯豈耑録其本朝人耶抑及唐以前耶但其詩得¶
　藏諸内府應自足傳而今絶不可得正未知當時所¶
　列何人所録何等詩以吾里中先賢而茫茫千年前¶
　不見作者每念及此輒為廢寢食後録方外耆舊詩¶
　至噩夢堂尊者徧覓諸方僅得三首適吾友明介禪¶
<pb:KR4h0162_WYG_001-10b>¶
　師自呉中來云曽于梵舎值一僧出其槖中詩二冊¶
　一為呉門釋法杲雪山草一為甬上噩夢堂集且曰¶
　此法門二寳也可識之介公間為余言余聞之驚喜¶
　遂屬介公他日若更相值當耑鈔夢堂詩而介公云¶
　亡併為一慟悲矣夫世間有竒文字每苦不得留即¶
　幸得留天地間而徒一二人愛䕶亦復何益使論衡¶
　未傳彼中郎誠非俊物也余故為具述於此倘海内¶
　學士家有藏宋人選鄞詩九巻及方外諸公收得夢¶
<pb:KR4h0162_WYG_001-11a>¶
　堂尊者集遥憫求者苦心不惜郵寄以全一方文獻¶
　當十倍償之他涉甬上詩文有在此集之外者俱同¶
　前例嗟乎浦江之人物可徴赤城之遺詩不墜故國¶
　人風愾然夢寐唯藏書家留意焉¶
　　　塞上即事¶
身似星流跡似蓬玉闗孤望杳濛濛寒沙萬里平鋪月¶
曉角一聲髙捲風戰士沒邊魂尚哭名王獵處火猶紅¶
分明更想殘宵夢故國依然在甬東¶
<pb:KR4h0162_WYG_001-11b>¶
　　　長安春贈友人¶
繁華堪憶帝城春粉堞青樓勢礙雲花對玉鈎簾外發¶
歌飄塵土陌邉聞㡬多逺客魂空㫁何處王孫酒自醺¶
各有歸程千萬里東風時節恨離羣¶
　　　宿山驛¶
文戰何堪功未圖又驅羸馬指天衢露華凝夜渚蓮盡¶
月彩滿輪山驛孤岐路辛勤終日有鄉闗音信隔年無¶
好同范蠡扁舟興髙挂一帆歸五湖¶
<pb:KR4h0162_WYG_001-12a>¶
　　　北邙山¶
北邙山草又青青今日銷魂事可明緑酒醉來春未歇¶
白楊風起栁初晴岡原旋葬松新長年代無人闕半平¶
堪取金爐九還藥不能随夣駐浮生¶
　　　秋塘曉望¶
鐘盡疎桐散曙鴉故山烟樹隔天涯西風一夜秋塘晚¶
零落㡬多紅藕花¶
　　　泊月¶
<pb:KR4h0162_WYG_001-12b>¶
身逐烟波魂自驚木蘭舟上一帆輕雲中有寺在何處¶
山底宿時聞磬聲¶
　　　水樓感事¶
髙栁螿啼雨後秋年光空感淚如流滿湖菱荇東歸晩¶
閒倚南軒盡日愁¶
　¶
　¶
　甬上耆舊詩巻一¶
