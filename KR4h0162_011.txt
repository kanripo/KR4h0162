# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.564893
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0162_WYG_011-1a>¶
欽定四庫全書¶
　甬上耆舊詩卷十一¶
　　　　　　　　　　監察御史胡文學編¶
　　薛灤州穰¶
　字有年宋知衡州朋龜十一世孫也少資性過人¶
　好問學舉於鄉授涿州知州涿俗素强悍兼歳大¶
　祲盜賊多公至發廩粟賑飢親問民所疾苦力為¶
　療之盜賊漸息民得復蘇三年用薦改知灤州灤¶
<pb:KR4h0162_WYG_011-1b>¶
　當孔道徵發旁午公輸供得冝不煩而事集州歳¶
　苦河决築長堤以捍之遂為永利以請老歸里所¶
　載槖中裝不入私室置産與昆弟共之散其餘貲¶
　于鄉族身力為善日以白簡記其所行事博學能¶
　文詩崇唐人書法學鍾王¶
　　　劉方伯李僉憲李司空陳鹺使姚郡博同過郊居¶
騷壇總俊豪乗興訪同袍霜重馬蹄滑日來山影髙野¶
青蕪染路江白雪鋪濤雞黍應堪共寧辭命駕勞¶
<pb:KR4h0162_WYG_011-2a>¶
　　　荅楊質夫秋官見寄¶
歸老家人舊窮居地亦偏愁多需酒散病久枕書眠兩¶
鬢霜中鏡孤舟江上天耆英如可㑹洛社在何年¶
　　　晩過揚子江¶
舟移京口暮潮生楓葉蘆花動客情千嶂雨收羣鳥下¶
一江風縱片帆輕中流樹隠金山寺隔岸雲連鐵甕城¶
東望鄉園倍惆悵誰家砧杵亂秋聲¶
　　　丁酉秋日懷歸¶
<pb:KR4h0162_WYG_011-2b>¶
郡事相羈復幾春苦為鄉夢夜來頻陶潛晩節閒門柳¶
張翰秋風故國蓴洛社交游難待客漁陽景物易悲人¶
蕭條歸計看書劍何日江臯一問津¶
　　　游洞山寺¶
傍山斜徑路難前俯瞰長流一線泉茒屋無隣雲往復¶
石巖有洞草盤旋行春官騎臨花外唱晩漁舟到水邊¶
方丈蓬來何必問人間信自有神仙¶
　　洪稼翁先生貫¶
<pb:KR4h0162_WYG_011-3a>¶
　字唯卿父處士性宿擅文章有重名先生少從父¶
　受易舉于鄉除教鄧州益肆力為古文詞詩法盛¶
　唐騷賊有楚漢人風格常自著易説以教諸生檄¶
　主江閩省試多得名士如汪俊輩遷知從化縣復¶
　改政和政和有紫陽西山遺跡先生為發揮以經¶
　學風勵一時俱彬彬起然仕竟不進得下考歸因¶
　擬杜陵秋興八首以見志傳至京師李文正公大¶
　加賞嘆為别作春興八首盖遙和之也晩歳結廬¶
<pb:KR4h0162_WYG_011-3b>¶
　東臯自號稼翁日歌歗其中每一詩成好事者輒¶
　競傳吳㑹間得先生文為誌墓叙牒一時増重海¶
　寧新城江隂靖江四縣志俱出其手年至九十尚¶
　不忘摛翰單章尺牘流布江左有周易解疑卧游¶
　清歗録太白山人稿五十餘卷¶
　　　宫詞¶
花萼遥連務本樓五王文采盡風流不知凝碧池頭¶
宴落盡宫槐一樹秋¶
<pb:KR4h0162_WYG_011-4a>¶
雙飛金鳯緑雲翹舞袖三千盡綘綃一自鑾輿西幸後¶
白頭如夢説前朝¶
露滴梧桐月滿樓天心大火已西流君門且莫愁紈扇¶
更有琵琶馬上愁¶
　　　風雨歸舟圖¶
長江一夜西風作颶母翻騰勢何惡船頭白浪大如山¶
船尾驚濤小于屋艨艟巨艦渾欲傾長年三老神魂驚¶
瞿塘灧澦不可道揚瀾左蠡今身經黑雲壓山樹欲折¶
<pb:KR4h0162_WYG_011-4b>¶
百尺斜牽釘樁橛破笠風飄去似萍亂蓑不掩鶉衣缺¶
去船得意笑娭娭七尺蒲帆如鳥飛來船逆浪不可住¶
打頭風急真難為風顛不息雨加驟篷底歸心如馬走¶
今古興亡利與名苦雨西風吊衰柳昨日東風今日西¶
世情翻覆亦如斯若使東風鎮長好人生那有失時悲¶
　　　春畊¶
春膏流土脉桑扈正鳴時谷口雲千頃村邊雨一犁帯¶
經聊爾爾荷钁自熙熙禾黍真天禄何煩帝聘為¶
<pb:KR4h0162_WYG_011-5a>¶
　　　樵¶
息肩雲谷裏世事久忘機石枕梅花夢山風槲葉衣行¶
歌驚野鹿歸擔荷斜暉欲問呉門路于今世已非¶
　　　送白齋張廷評還南省¶
早從研席接輝光晚讓青雲道路長故里衣冠重對酒¶
異鄉燈火昔聨床官居執法星辰近詩變元和骨性強¶
老我雙眸還似舊時看天路有翺翔¶
　　　京中九日寄親舊¶
<pb:KR4h0162_WYG_011-5b>¶
百年京國盛豪華四海無塵靖鼓笳黄菊紅萸三市酒¶
錦筝銀甲五侯家登山眺處常悲古作吏貧來且閉衙¶
良㑹重期殘臘後碧天明月看梅花¶
　　　秋興(録一/)¶
劍閣西連鳥道斜上皇今喜到中華題情詩寄溝中葉¶
賣卜人歸海上槎霜冷玉樓思舊帳月明邊騎泣寒笳¶
秋來懐抱偏難遣城上芙蓉又著花¶
　　布政李公麟¶
<pb:KR4h0162_WYG_011-6a>¶
　字仁仲自為童子時作古文詞輒竒偉長益嗜學¶
　尚論古作者兼擅風騷舉進士高第授水曹與從¶
　弟堂同在郎署相倡和時稱為二李稍遷兵部郎¶
　中出為江西㕘議奏治行最高入賀至京時逆瑾¶
　當軸賂遺成市外吏率斂民財入獻或勸公貸貲¶
　賂瑾當得美除且取償于民可也公正色謝曰進¶
　退有命吾不能黷貨獵榮且取諸細民何為也時¶
　瑾所遣旗校四布得公語以聞瑾大怒罰公米八¶
<pb:KR4h0162_WYG_011-6b>¶
　百石瑾敗乃釋寧藩恃勢凌倨自鎮巡以下俱折¶
　節公獨不為屈稍遷四川㕘政有劉太監者奉詔¶
　迎佛還自滇中勢張甚所至科斂無算公禁無餽¶
　貽省費巨萬遷貴州布政使請老歸里杜門掩迹¶
　以著作自怡士大夫上謁者與抗論今古品目一¶
　時人物畧無所私鄉論盡宗之時有所感遇逸興¶
　駿發輒一寄之于詩人謂其風格比諸堇山無慚¶
　伯仲有心齋集行世¶
<pb:KR4h0162_WYG_011-7a>¶
　　　栁枝詞¶
淡烟籠日影婆娑露葉曽經步輦過只尺宫牆看不見¶
年年長是别離多¶
簾捲青青水殿涼曉妝隨手鬭眉長含顰待與君王折¶
一月看花到上陽¶
　　　擬古¶
逺客遺素書三復襟顔開上言長相思永矢金石懐許¶
身比稷契不謂行當乖南飛烏繞樹明月照我栖别君¶
<pb:KR4h0162_WYG_011-7b>¶
久離索踪跡同雲泥感兹雙鯉贈竽瑟何時諧名世㑹¶
有合營營道終迷勞歌停雲篇白日聲西迴¶
　　　客授晉陵漫興¶
游子鞲上鷹低頭待人食何如山梁雉飲啄隨所適棄¶
捐勿復道負此乗興翮隴蜀有文禽唯恐鴟鴞得況聞¶
終南山狐兔正狼藉惜哉不得往徬徨竟日夕¶
庭前一琪樹閱歴成潦倒南枝氣已鮮北枝尚枯槁承¶
暉有向背發榮自遲早青陽本無私豈足縈懐抱雨露¶
<pb:KR4h0162_WYG_011-8a>¶
感相培嵗寒以為保¶
　　　訪倪應奎徵君不遇¶
老去詩壇衆所尊百年髙興許誰論孤城坐聴寒吹角¶
匹馬行吟夜到門索笑梅花雙白眼忘情鷗鳥自黄昏¶
不堪回首山隂雪上下天光逺近村¶
　　　湖南書屋為太宰李公作¶
别業湖南門反關功成早已挂冠還五株緑栁遷黄鳥¶
十里青山放白鷳長劍倚天人境寂絶絃流水夜窻閒¶
<pb:KR4h0162_WYG_011-8b>¶
傳家唯有圖書在燈火西齋手自刪¶
　　　春日京師旅懐¶
滿地梨花細雨天心旌揺曳落風前十年塵土真成夢¶
一夜霜華欲上顛燕子尋泥營舊壘燧人鑽火起新烟¶
白雲故繞江南路遮莫東籬種秫田¶
　　御史董公鑰¶
　字啓之以進士授上海令有聲召為監察御史在臺¶
　數上封事論救副使楊茂元為時所重出按雲¶
<pb:KR4h0162_WYG_011-9a>¶
　南鎮監孫景與㕘將盧和交搆累按鞫莫敢决公¶
　承㫖一訊輒得其情並論死巨豪震懾劉瑾竊政¶
　除不附已者乃矯詔逮公勒致仕瑾誅復徵竟以¶
　疾不起¶
　　　春霜吟¶
夜氣升春空為霜不為露幽蘭植庭隅桃李置當户戸¶
暖霜不入散作庭中素巧笑衆所惑蛾眉易生妬桃李¶
恃芳顔幽蘭抱貞固托根茍得所奚用傷遲暮白日中¶
<pb:KR4h0162_WYG_011-9b>¶
天行霜消復誰顧¶
　　　疑塚¶
驅馬鄴城北遥見古疑塚纍纍七十二出地若丘埇草¶
荒翁仲滅穴崩鼠貍竦築此竟何為令人發哀恐美人¶
悲西陵芳心雜怨寵游魂化行雲日暮迷真壟銅雀安¶
在哉瓦落漳水湧¶
　　　汴州元夕歌¶
繁星下天為火城游人㳫㳫如蟻行城頭雲破月半吐¶
<pb:KR4h0162_WYG_011-10a>¶
光向髙樓照歌舞歌舞入雲雲不凍佳氣暖烟結春夢¶
戚畹香車油壁明王孫寶馬連錢動千尺游繩束九逵¶
紙毬化作紅鴛飛紅鴛拂面金鈿落深閨兒女啼春歸¶
銀河欲沒巨風起萬户千門涼色裏絃管已銷信陵宅¶
月明猶照侯嬴里¶
　　　懶雲篇為賈節判賦¶
阿香抗輪輪欲折老龍噴雨涎帶血滄江有雲卧不動¶
瑟瑟蘆花亂驚夢江風吹起鷗共飛片片挂作松樹衣¶
<pb:KR4h0162_WYG_011-10b>¶
山昏穿入樵叟洞沙晴鋪上漁人磯螮蝀吸泉妖蜃啼¶
阿香老龍次第歸世間水暵幾如意獨有此雲無是非¶
　　　出汴城¶
斷雲横鐵塔殘雨落金池春淺沙猶凍年更鳥未知牛¶
羊登翠嶽城郭枕荒陂古蹟漂零盡蕭蕭動所思¶
　　　蓮池阻風¶
黄河夜半馮夷舞未曉争傳白浪雄水國春殘空望雨¶
沙田麥細可禁風縁堤偶坐津樓上攜榼誰來野寺中¶
<pb:KR4h0162_WYG_011-11a>¶
極目平原渺何際驚塵飛霧晚濛濛¶
　　　内丘道中¶
晴原草樹弄春暉候吏重迎侯駕歸西望隔年無雁到¶
北行三月未花飛磧田風起沙塵滿山縣烟消井竈稀¶
車馬紛紛徧芳陌幾人曾不愧輕肥¶
　　禮部侍郎黄致齋先生宗明¶
　先生字誠甫中進士官兵部曹時王文成公方論¶
　學先生在其門稱髙弟宸濠初反先生上江防三¶
<pb:KR4h0162_WYG_011-11b>¶
　策為大司馬喬公所重復上諫南巡疏武宗幸南¶
　都百官服罩甲衣以朝先生約言官共奏不冝服¶
　䙝不果即移疾歸㝷起刑部㑹張桂諸臣方議大¶
　禮舉朝譁之先生持論獨與合至署丞何淵請睿¶
　宗入太廟即具疏力言不可出守吉安下車首建¶
　白鷺洲書院以學道教諸生宸濠遺孽朱祥阻隘¶
　歗衆白日乗肩輿横行城市中吏不敢問先生潛¶
　發兵布賊舎左右候除夜牒郡從事他出猝至其¶
<pb:KR4h0162_WYG_011-12a>¶
　所賊方聚飲酣伏發立縛祥父子及其黨無一人¶
　得脱盡斬之人謂先生計畧足方文成也巨冦既¶
　平次治奸吏次决健訟次行清里法次行團甲法¶
　次修義倉行備荒法俱有條緒稍遷福建鹽運使¶
　召修明倫大典晉光禄卿輯光禄須知為疏以進¶
　畧曰帝王謹德于供御飲食至為切近防奢止欲¶
　養徳養身不可不慎唯宗廟薦食所在必䖍乞定¶
　制使祀有常式薦有常品饍有常味賔賜有常格¶
<pb:KR4h0162_WYG_011-12b>¶
　多寡有常數使貪饞無所干利上納之著為令遷¶
　兵部侍郎編修楊名以論權貴下獄詔窮治主者¶
　時在議禮大獄後黨議漸生先生疏言楊名罪不¶
　罪宜有定法然罪一楊名而必求主使之人延及¶
　善類將盡於一網其闗國家元氣不小乞得寛名¶
　罪無窮其事上為霽威然坐是竟出為福建㕘政¶
　召補禮部侍郎莊肅皇后崩廷議欲從殺禮先生¶
　力爭之廣寧兵變復疏請擒治渠魁以昭國體論¶
<pb:KR4h0162_WYG_011-13a>¶
　者韙之未幾卒先生為人温恭亷静然風節最著未¶
　嘗為貴勢所詘至其應變成務沈幾黙運每確有¶
　定力時以為傳文武之學而能見諸用當以先生舉¶
　首焉¶
　　　吕梁二首¶
天地有屯艱河流此扼㑹峽束嘶蛟鼉萬石轟崩潰犇¶
衝勢益雄流沫成車盖河流無時休怒嘶何時收旁觀¶
未噎氣丈夫掉臂游¶
<pb:KR4h0162_WYG_011-13b>¶
我來屬水縮洪濤益澎湃叱咤嗔風雷喑嗚助兵愾平¶
生好竒心顔魄頗驚悸俄頃出其間安流歸下瀨水静¶
意亦閒寂寞收震籟獨坐自頌思沈吟發長喟向來喜¶
懼情逐物俱吾害¶
　　　駕出郊省牲¶
帝德一無雜純毛亦尚牲妖鼷逃鬼䕶氛氣闢天晴萬¶
馬通宵出千官夾道迎追陪惟勉勉臨照自明明¶
　　　延平别誠齋盛中丞¶
<pb:KR4h0162_WYG_011-14a>¶
每懐清節自當年此日相依不偶然宿霧盡時千嶂月¶
萬山深處一溪船幽蘭香芷迎歸斾白鷺芳洲媚逺天¶
獨立江南望江北不堪吳楚暮雲連¶
　　　王蘖谷中丞以詩憫余南遷守凍時王亦縁事¶
　　　　南遷次韻奉答¶
芧屋行歸葺短垣滄江無慕大鯨翻誰甘清世同魚服¶
自愧微班隔獸樽鼓枻已知違帝里緘書應許到家門¶
幾年來往風波險畏見黄河濁水奔¶
<pb:KR4h0162_WYG_011-14b>¶
　　　甬上歌二首¶
不知何地是瀛洲日月湖光淨不流秋到萬家黄葉亂¶
玉簫人倚月明樓¶
越王宫館上青天棟宇參差宿斷煙水漫湖西洲島没¶
踏歌人聽打魚船¶
　　知府華石窗先生愛¶
　字仁卿少慕四明山更號石窗自童子時輒嗜學¶
　以儒士舉于鄉中進士授官刑曹善决獄取平歴¶
<pb:KR4h0162_WYG_011-15a>¶
　遷郎中改兵部出守桂林桂林俗獷民喜訟擊獄¶
　多久不决先生至日為論報决遣月中獄一空田¶
　州岑氏作亂發兵郡中苦轉輸民負租積百萬先¶
　生盡心區畫與民相緩急報課得最入覲命復原¶
　郡先生意不欲更赴官强之行數遷延不上竟坐¶
　劾即解組歸性篤孝友與人交温恭有藴藉意味¶
　蕭然常置勢分于度外人望之癯然一布衣也既¶
　歸田日以著述為事歳不一入城市有所請謁每¶
<pb:KR4h0162_WYG_011-15b>¶
　杖策所之見雲蒸霞起草木向榮輒欣然自喜間¶
　與二三故人游于日嶺雪竇之間攀蘿拊石吟嘯¶
　相酬自謂得騷人逐客之樂無與同者為詩學杜¶
　工部王右丞二家幾入其室書法尤重一時每下¶
　筆斐亹得者寳之竟以感微疾不藥而死年甫四¶
　十三名士大夫聞之俱哭失聲所著石窗集墨妙¶
　傳世甚多¶
　　　寄題信州南巖¶
<pb:KR4h0162_WYG_011-16a>¶
我聞南巖勝憑髙紆曲磴山深不見人松飈滿清聴洞¶
壑裊烟霞幽花遶蹊逕古寺雲中開泠然發孤磬層臺¶
俯石澗坐使心神瑩游子疲道途攬衣起遐興山水江¶
南竒碣石此猶剰上有仙子居因憶瑶華贈¶
　　　下灘¶
江路厭灘流潺飛雪花白我來戒疾行水中紛亂石或¶
俯若蹲鴟或峭如列㦸或攅若蓮開或散如葉淅波流¶
迷淺深衝激互漰湱歴亂愁無因放舟乗竇隙迴幹捷¶
<pb:KR4h0162_WYG_011-16b>¶
有神長年豈用力幸無覆溺憂終然奪人魄我本湖海¶
儔十年踏鯨脊縱浪恱鳬鷗扶危仗忠赤一尊強自斟¶
庶慰風雨夕¶
　　　葦航卷(亭名/)¶
駐馬試幽尋烟霞接亭隧細竹浮疎隂空泉滴秋泌結¶
搆借城埤孤撑偶因地編葦一任真聊作湖海寄虚訝¶
郢州船中可植荷芰松壑翻秋濤褰裳染濕翠涼月委¶
金波開窗漾晴媚藴真失所遭滄浪動遐思千古激遺¶
<pb:KR4h0162_WYG_011-17a>¶
音芳筵裊清吹心賞知幾人一飲復霑醉山簡數過從¶
荆州足髙誼¶
　　　舟中望廬山¶
望望廬山髙矗上青雲杪下醮彭蠡波蒼龍出溟沼羣¶
峯勢若趨九水故縈繞嵐光隠約間雲霞分窈裊南北¶
望不殊青蒼邈未了昔有藏修人千秋儼師表我行不¶
及登仰止空懐抱孤舟莽風烟迸目飛雙鳥¶
　　　與泉卷為徐德安題¶
<pb:KR4h0162_WYG_011-17b>¶
絶壑駛驚濤窮探不可及遺跡嗟茫茫天根任敷翕垂¶
空鳥度愁落澗雲飛濕觸石乃作聲静定固所執長趨¶
𣺌江海百折期歸集清比在山同潤及羣生濈澹交既¶
以神道器本相入千古濯纓心褰裳試新汲¶
　　　長相思¶
長相思路阻艱美人一去何時還移燈夕聴窗前雨卷¶
幔朝看湖上山蘭房秋静金刀歇懶把紈繒為君裂縫¶
紉未得上君身絲欲斷時心已絶蓮塘碧水翻鴛鴦花¶
<pb:KR4h0162_WYG_011-18a>¶
開並蒂芙蓉香香風如挹美人面露冷泥深空自傷¶
　　　宿南渡¶
出郭離塵事相將仙子槎晴帆南渡港晚飯野人家風¶
至鳴谿篠潮迴吐岸沙好山看漸近應共爾餐霞¶
　　　隠潭¶
峭壁欹誰鑿谽谺小有天下探翻仄石仰睇落飛泉坐¶
久衣裳冷闚虚雲日偏詩成不敢吐生恐觸龍眠¶
　　　日嶺¶
<pb:KR4h0162_WYG_011-18b>¶
硉矹中天出孤虚兀拄撑石魚縁罅入雲幔拂崖生歸¶
鶴岩扉暝先雞海曙明仙靈頻倚望佩濕露華輕¶
　　　值雨¶
黒雲將雨至晚去宿誰家逺溜奔崖白驚飈逗竹斜主¶
人初具榻穉子旋烹茶自愛身霑濕猶看帶紫霞¶
　　　東溪卷¶
乾坤佳致本依然寫出江南一輞川天與水光相上下¶
鳥隨山勢共周旋四時風景長如此百折清流却似前¶
<pb:KR4h0162_WYG_011-19a>¶
有客乗舟學髙隠幾迴酣墨落風烟¶
　　　送楝塘李先生遊杭東歸¶
百丈烟霞作伴行更于湖海乞芳盟暖風猶訝千人醉¶
梅雨曽無半日晴攜鶴上船詩欲就載琴歸路夢還清¶
山靈有意重招引水月梅花幾度生¶
　　　憂旱¶
六月江南絶雨痕轆轤聲斷此溪村却縁病渇頻回首¶
只合憂時早閉門百里風塵空白晝千家雞犬共黄昏¶
<pb:KR4h0162_WYG_011-19b>¶
無勞史氏書民隠郡邑今朝有杜君¶
　　　磚河夜遲洛原舟不至¶
本同行坐向江天驀越孤舟却汝憐如此月明那可住¶
更兼風正不須牽室家翻詫為行累書劍應知與客便¶
今夜一尊期共醉滄洲城郭莽寒烟¶
　　　初入挂林憩觀音閣¶
梵王樓閣俯江隈門外諸峯罨畫開滿徑烟霞僧獨往¶
隔溪風雨我初來香消石鼎寒光逗茶熟山房午夢回¶
<pb:KR4h0162_WYG_011-20a>¶
暫弭旌麾聊問俗可堪揺落望鄉臺¶
　　　全州道中¶
郊坰栁外問長亭吹面東風減宿酲雊雉平原芳草沒¶
浴鳬新水暮烟生欲嫌俗客山花笑又見村童竹馬迎¶
茅屋幾家春正暖即從南畝看深耕¶
　　　春日書懐簡張東沙¶
碧溪新水遶柴荆逺餉聊為隴上耕地僻不聞時黜陟¶
身閒兼廢日將迎烟籠曉徑蘼蕪合雨過春山麋鹿行¶
<pb:KR4h0162_WYG_011-20b>¶
花落只防漁父見桃源本是不知名¶
　　　雪竇寺¶
路入崇山草樹薫半空佳氣碧氤氲隂崖尚積千山雪¶
絶坂猶耕百畝雲鳥度深林啼落日僧歸幽澗煮香芹¶
恐驚猿隺悲來晚幸喜烟霞得共分¶
　　　武城道中¶
武城縣前沙渚平草衰霜落蟪蛄鳴片帆欲下江南路¶
卧聴風聲雜水聲¶
<pb:KR4h0162_WYG_011-21a>¶
　　　題畫¶
卧隠松林懶出山洞門長鎖白雲閒杖藜曉起山前¶
望秋在翠微黄葉間¶
花柳晴光處處春天涯芳草轉愁人畫船載酒歸何¶
晩家在江南湖水濵¶
　　都督萬鹿園公表¶
　公字民望别號鹿園居士先世定逺人以開國勲¶
　世為寧波衛指揮僉事因家於鄞性篤孝友禀絶¶
<pb:KR4h0162_WYG_011-21b>¶
　異讀書目數行下體中文弱被服固儒者而其氣¶
　自葢一世年十七襲職即屏居西臯外每晝出騎¶
　射夜歸則燒燭讀書慕諸葛武侯為人志在經營¶
　天下中武舉第一㑹試對策論任將曰將係于相¶
　天下未嘗無將特患無相耳主者欲置第一以所¶
　言多忤時改十八擢都指揮督浙運所立法盡為¶
　轉漕畫一至淮值歳大飢千里無炊烟公愾然曰¶
　民呼噏垂盡豈能待請吾何惜此一身易萬姓之¶
<pb:KR4h0162_WYG_011-22a>¶
　命即發所督運米賑之已竟得免以浙江司閫稍¶
　遷漕運㕘將再起為左軍都督漕運總兵前後歴¶
　漕于河漕利害洞若披掌初二洪水涸議者謂黄¶
　河改流公著論折之又有議欲由渦河鑿陽武以¶
　通衛河為便者公復力言其不可他如論海運論¶
　輕齎議本折通融議召開荒田及奏處異常水害¶
　漂流糧米諸奏議前後凡數千萬言俱係國本至¶
　論詳在㑹典及經濟文録中已由南京都督僉書¶
<pb:KR4h0162_WYG_011-22b>¶
　請病歸常居武林寄跡西溪山水間適倭亂起東¶
　南日騷然公念國家承平久士不識戰平生喜從¶
　方外游惟少林釋徒最善格鬭精悍可備緩急用¶
　因盡與相結納至是賊猝犯赭山當事倉皇無可¶
　禦俱問策於公公乃精選所識僧得二百人使少¶
　林釋孤舟統以出薄賊營縱火前擊之賊敗走復¶
　乗勝破之省下解嚴由是公所部名著逺近賊犯¶
　太倉操江蔡公遣使從公乞師浙中當事方恃為¶
<pb:KR4h0162_WYG_011-23a>¶
　長城不肯發公别募月空等十八僧往且屬蔡公¶
　使以公書聘少林釋天員為將當可破賊時天員¶
　方登曲座説經及得公手牘為罷講先報書曰此¶
　非山僧事但須為知已一出遂集所教僧八十餘¶
　人蛇山十人併月空為一軍各精治兵械下山與¶
　賊遇于翁家港諸僧俱歸袈裟持杖口含澱藍及¶
　見賊各誦佛號伏地即盡卸其衣以藍塗面及四¶
　體奮起前擊賊初賊遥望諸僧狀貎衣爛爛已大¶
<pb:KR4h0162_WYG_011-23b>¶
　疑之及自地上躍起俱臝鬼前搏大驚以為有神¶
　而僧結陳使兵器相間先用長矛衝前隨夾以弩¶
　矢下持鈎槍掣其足仆則以杖掊之刀割其首賊¶
　遂大敗餘走嘉興之白沙灘追及盡殺之自倭深¶
　入我兵望風未嘗敢與鬭至是始知賊可殺士氣¶
　為一奮俱用公所結客也然倭數為患由姦人王¶
　直導之公策其麤莽可用間得直除之則倭自去¶
　而里中有蔣洲其人辯士多計畧且能得直要領¶
<pb:KR4h0162_WYG_011-24a>¶
　可使因日與當事謀遣直俱逡巡未果其後胡少¶
　保竟用公言使洲誘直至斬以狥東南遂晏然一¶
　時竒功亦出公所畫策也朝論共推公復起都督¶
　僉書南京中府道經蘇州猝遇賊楊涇橋所從惟¶
　帳下健兒孤軍與力戰得出身中流矢義兒一人¶
　戰殁至南都下血數斗即具陳固守京畿之策上¶
　大司馬以書報家人曰家世死戰惟吾持文墨議¶
　論未嘗身將今晚年增一箭瘢可不恨矣竟以病¶
<pb:KR4h0162_WYG_011-24b>¶
　劇請歸再推浙直海防總兵不起公留心天下大¶
　計凡有建畫俱垂為定制其論邉事益詳嘗謂古¶
　今二大患内河外邉公籌之歴歴皆如目中聞家¶
　國有急輒思以身赴之為死傳一時事即為精思¶
　其後而卒未竟所用所著書凡十餘種文章敷陳¶
　條暢為詩有孟韋風味一時王汝中唐應徳羅逹¶
　夫三先生以理學名于世公議論與相上下分晰¶
　秋芒各相悱發先輩謂古名將以文學飾勲名亦¶
<pb:KR4h0162_WYG_011-25a>¶
　間有之然未有研精道學與儒林宿老相顔行則¶
　屈指古今不易見也卒年五十有九是夕大星霣¶
　于庭公殁後人時見公採藥名山中至前歳有客¶
　入閩山漸造深巖遇一叟風貌非常留客與語三¶
　日夜客發其几上書俱署鹿園居士作客親與余¶
　言之¶
　公生有異相玉色方頤額上有三文相者以為劉¶
　青田一流初先忠毅公最擅風儀疎眉目體長玉¶
<pb:KR4h0162_WYG_011-25b>¶
　立里中有故老望見曰李司馬真天人也自吾所¶
　識先輩風貌總戎萬公而後此復一人矣其足追¶
　慕如此萬氏以開國勲有四忠三節一義至公更¶
　由對策起家再綰將印子孫相繼為大將至曽孫¶
　泰乃以治易舉于鄉為名孝亷二十餘年天下和¶
　雍盡歸品目即江南所稱履安先生者也先生有¶
　子八人俱傳其學長孫言更擅文章盖勲門之盛¶
　于斯極矣¶
<pb:KR4h0162_WYG_011-26a>¶
　　　江南曲¶
客從潮陽來夜泊秦淮口鄉語人不知兒童聞拍手¶
錢塘八月時潮來髙百尺三五弄潮兒戯舟若梭織¶
絡緯夜夜吟吟時驚妾心征衣猶未寄只恐曉寒侵¶
君比天邊月妾比江中水願月上鍾山照江清徹底¶
　　　除夕宴隣宅¶
弱冠辭鄉早并州久滯身乍歸翻作客欲别更相親臘¶
向宵分盡春隨曉霽新寒暄君莫問千里尚為隣¶
<pb:KR4h0162_WYG_011-26b>¶
　　　初夏自姑蘇返櫂過嘉禾宿萬夀山作¶
游興隨縁變歸帆信晚風樹隂沈水碧霞彩散波紅落¶
日城初背前村寺忽逢吾心忘厭悦莫訝屢西東¶
　　　重宴楊水部容閒閣¶
涼暄雖異序烟月共斯樓又覺一年謝空憐兩度游行¶
雲仍駐曲密栁更移舟留客何須醉忘情但狎鷗¶
　　　元夕後宿應嶴山莊¶
幾宵燈下醉暫向隴頭醒隔嵗梅猶白經春竹更青就¶
<pb:KR4h0162_WYG_011-27a>¶
雲移石榻迎日啓山扃入郭非吾好塵勞鬢易星¶
　　　宿應嶴山樓¶
窈窕蒼霞裏登樓愛隠居水聲孤枕近山色四窗虚林¶
静朝看鹿心閒夜對書獨將躭寂意覺與世情疎¶
　　　病中西溪山中漫述¶
豈如陶令荒三徑幾見雲封滿薜蘿抱病却嫌辭禄晚¶
入山猶厭識僧多蟬聲兩樹經年謝心緒千端奈老何¶
安得盡排人世事白雲流水和樵歌¶
<pb:KR4h0162_WYG_011-27b>¶
　　　燕子磯作¶
燕子磯前風滿臺倦飛髙鳥識歸來波漂雲影江心渡¶
帆帶山光寺外迴病足倩扶將弱息衰顔難駐付金罍¶
鄉關日暮猶堪指北極恩深首重回¶
　　　新正十日自善卷還吳興山中遇雨作¶
夜宿玉潭逢客醉曉經川嶺共僧行深村未雨四山暝¶
樵徑無人一鳥鳴節近元宵思故里心隨流水急歸程¶
亦知聞道希形役沾濕那堪又暮征¶
<pb:KR4h0162_WYG_011-28a>¶
　　　清道觀感懐¶
緑樹隂隂石磴遥碧岑丹宇倚青霄廿年不到歸何晚¶
一月初晴雨復飄薜茘雲深窺洞府竹松風度訝仙韶¶
客懐幽勝偏多感不盡江聲伴寂寥¶
　　副使陸公釴¶
　公字舉之甫能言母楊太淑人命以字百試不爽¶
　稍長神智鋭發讀書數行下中進士廷試一甲授¶
　翰林編修益盡覽中秘書意馳騁古今館中宿老¶
<pb:KR4h0162_WYG_011-28b>¶
　俱下之少勵名節自許古人不肯&KR1029;&KR1029;從俗時議¶
　禮諸臣驟貴俱傾心于公欲引為重公漠然卒不¶
　應其人以為少已深銜之㑹大禮告成議禮者已¶
　當軸遂出公為湖廣按察僉事治江防其官新設¶
　凡簿書文牒盡屬草創公定制俱足為後法外臺¶
　諸君相顧曰陸君自史館來其治才即老吏莫及¶
　也稍遷江西㕘議治糧儲其于轉輸能酌諸郡贏¶
　縮騐物産之登耗與時損益之人以為便再遷山¶
<pb:KR4h0162_WYG_011-29a>¶
　東督學副使敦尚風俗易郡中所奉神祠崇祀先¶
　賢諸生有文而行篤者引之若肺腑士習為變山¶
　東舊無通志公慨然曰聖賢百世之師也泰山五¶
　嶽之宗也六經斯文之祖也此一方文獻而天下¶
　古今之事備焉志奚可廢也遂彚古採今補遺正¶
　陋窮日夜力不懈踰年書成而公病矣遂上書乞¶
　骸骨不報卒于官公性温厚口未嘗言人短而正¶
　氣不撓卒與時忤位終于外臺天下惜之長兄都¶
<pb:KR4h0162_WYG_011-29b>¶
　御史鈳號石樓次兄布政使銓號石溪公號少石¶
　時稱陸氏三石並擅文章所著少石子集十三卷¶
　公之前崑山陸釴字鼎儀中天順癸未進士一甲¶
　第二公姓名適同中正徳庚辰進士一甲第二鼎¶
　儀自史館出為太常被疾乞歸公亦自史館出為¶
　外臺被疾乞歸兩公並有文名年位未稱俱適相¶
　合斯亦一竒也¶
　　　建昌道中¶
<pb:KR4h0162_WYG_011-30a>¶
赤阪揚塵霾朱飈轉炎熾下有修竹林清泉䕃涼翠行¶
子苦鬱蒸居者自幽憇豈為躁静分亦縁身世異東門¶
𤓰已疎南山荳堪藝回車理故岑願言遂髙致¶
　　　愛峯篇¶
愛山愛孤峯峯髙不可即誅茅卧其旁憑軒看空碧裊¶
裊金芙蓉海霞蕩日夕下有蛟龍盤波濤起淵宅我思¶
天柱遥漢江渺竒蹟亦有匡廬幽誰能奮羽翮對此聊¶
自怡㝠捜但只尺浮雲倐蔽虧白日慘無色蔽虧良有¶
<pb:KR4h0162_WYG_011-30b>¶
時我情自不易請看石上蘿綢繆永為適¶
　　　妙髙臺¶
石徑入迂迴髙臺出林杪逺岫迎歸雲層巒礙飛鳥崖¶
崩樹交撑壇寂花誰掃凌風一振衣清曠絶塵抱仰接¶
烟霞重俯視樓觀小安得鞭蒼虬翛然下蓬島¶
　　　魚臺歌¶
魚臺縣前秋水髙洪濤拍天風怒號野外平原變江海¶
城中萬户生蓬蒿崖崩岸坼疾如雨安得回潮射強弩¶
<pb:KR4h0162_WYG_011-31a>¶
黄河噴沫赤虬驕白晝閃日蒼龍舞可憐樹杪棲人家¶
忍飢父老相悲嗟漂零已分𦵏魚鼈征科況復愁雞蛇¶
府帖朝來促堤築築聲悽斷林猿哭千夫蟻聚空苦辛¶
一夜鯨翻盡傾覆我來泊舟魚臺旁柁楫顛危魂魄傷¶
然燈嘆息坐中夜觸目流離増感傷豐衣美食千萬厦¶
天寒誰庇蒼茫野重閽日逺不得知歌罷秋風淚盈把¶
　　　申將軍歌¶
申將軍氣横八極呑滄溟金吾奕葉名帝京慷慨獨存¶
<pb:KR4h0162_WYG_011-31b>¶
燕趙種縱横少學孫吳兵憶從射䇿明光殿腰縣斗金¶
誰不羨東海牙旗建栁營北關鐵騎驅沙甸虎符再握¶
來瀟湘樓船蔽日魚鳥張畫角寒吹漢口月寶刀夜閃¶
荆門霜將軍才畧兼文武紫髯白羽揮尊俎秋雨蕭鈴¶
静虎貔春風緩帶歌鸚鵡檄書昨夜到轅門禁中頗牧¶
須召君漢騎材官本驍勇唐家神䇿號親軍君家甲第¶
長安道十二龍樓春色早豹尾香隨玉輦塵貂裘翠染¶
金坡草邇來西北愁備邊登壇誰為勒燕然紈袴衣冠¶
<pb:KR4h0162_WYG_011-32a>¶
盡驕脆&KR0586;毺歌舞空妖妍丈夫志氣要磈磊射鵰飲馬¶
思青海叵平終見玉關開薦勲先奏金門凱楚江落日¶
風怒號羨君行色壯秋濤狂歌擊劍為起舞回首麟閣¶
横中宵¶
　　　哀朱生詞¶
塾南祠堂鴛瓦碧塾南父老相嘆息嘆息朱郎誰復如¶
二十書生已廟食憶昨前村喧鼔鼙天昏日落豺狼馳¶
蒼茫野哭走兒女黯淡殺氣衝潢池朱郎此時挺身出¶
<pb:KR4h0162_WYG_011-32b>¶
憑陵大叫探虎窟酈生掉舌機已危杲卿罵賊死不屈¶
古來壯士思解紛朱郎救焚翻自焚寳劍精光忽夜蝕¶
乾坤誰與清妖氛湘水村童擊鼉鼔共采幽蘭薦芳醑¶
英魂時駕黄隺來祠下松杉泣風雨¶
　　　酒亭歌贈盧子¶
徐山蒼蒼入烟霧泗水滔滔日東注芒碭龍氣收紫雲¶
雲去還留泗亭樹泗亭虚迹埋草萊土花秋碧歌風䑓¶
當年亭長提三尺疾呼百萬驅雲雷西走强秦南辱楚一¶
<pb:KR4h0162_WYG_011-33a>¶
日韓彭盡醢俎壯士何能守四方况復儒生棄如土山¶
中老嫗猶夜啼沛上小兒歡擊鞞赤帝炎光倐如電西¶
風木葉同悲悽使君懐古意慨慷駐馬尋碑泗亭上英¶
雄塵土堪歎嗟登䑓一眺散泱莽¶
　　　錢塘懐古¶
黄屋南遷日蒼山結鳳樓可憐江海地曽是帝王州草¶
樹沈宫怨笙歌喚客愁寒潮自來徃難雪古今愁¶
　　　山寺¶
<pb:KR4h0162_WYG_011-33b>¶
桂楫聊停渚芒鞵上碧空谷深平見寺村午靜聞鐘篆¶
跡殘碑蘚林香滿澗松王程不可住僧話未從容¶
　　　遣興¶
逺水泛孤槎天寒戀物華片雲殘照雨衰菊半籬花野¶
靜聞𤣥鶴江清麗碧沙飄然湖海興鳬鴈汝為家¶
　　　旅夜紀懐¶
旅館寒宵坐春愁日自昏角聲三鼓月野哭數家村養¶
拙韜龍劍含悽愧鹿門時艱諸老在好為定乾坤¶
<pb:KR4h0162_WYG_011-34a>¶
　　　湖口¶
湖口荒村渡人家落照邉逺㸔彭澤樹羞上洞庭船草¶
色迷芳甸江聲起宿烟此身隨物役空羨白鷗眠¶
　　　立春登䑓¶
澤國春生早陽䑓豈故丘攜壺聊引望秉燭幾同游山¶
色晴催栁江聲煖泛鷗漢宫傳彩勝無復殿東頭¶
　　　劉侍御謁陵還¶
千嶂回䑓殿諸陵紫翠間金銀浮王氣鼔角到重關驄¶
<pb:KR4h0162_WYG_011-34b>¶
馬溪雲度龍髯夜月攀萋萋宫草白愁絶侍臣顔¶
　　　獄與七兄同床¶
棘墻鎖館暗青梧跼蹐連床氣未蘇海内冠裳今並寄¶
天涯手足自相扶枕邉風雨情交切夢裏池塘興不孤¶
天外數聲鴻雁侣祗縁羅畢散江湖¶
　　　楚藩燈讌¶
鳳館歌鐘春宴開虹城千炬遶星䑓遥分漢苑青榆火¶
長照梁王白雪杯七寳香塵花外結雙蛾舞袖月中迴¶
<pb:KR4h0162_WYG_011-35a>¶
清光却憶金蓮送午夜何妨銀箭催¶
　　　芳洲草堂¶
濠水寂寥千古興輞川今復見髙情泉花映檻自爭發¶
沙鳥背人時一鳴石瀨雲揺書幌動木蘭波擁釣絲輕¶
狂吟五夜魚龍駭枕畔如聞風雨聲¶
　　　入郭有感¶
東風應識宦遊情剛入城門草不生歸袖尚含青嶂色¶
到家還説碧雲名朱樓翠館春先醉赤日金羈路未平¶
<pb:KR4h0162_WYG_011-35b>¶
為語諸君一惆悵壯懐今夜舞雞聲¶
　　　春雨¶
隂雲漠漠浮天際鳴雨垂垂度苑墻石燕沙鳩愁太劇¶
岸花汀栁濕何妨霏微仙闕鯨鼉杳縹緲寒江舟楫長¶
春色紛披不知處祗疑烟浦對瀟湘¶
　　　送范廷儀守廣州¶
長憶南泉范司冦把麾湖海更愁予攀崖拾蚌蠻方俗¶
度嶺穿梅使者車陶侃功名惟運甓羊公心事在懸魚¶
<pb:KR4h0162_WYG_011-36a>¶
秋深瘴雨連衡岳鴻雁能傳萬里書¶
　　　贈唐萬陽¶
仙郎卜築秦人洞作令來㸔海甸花但使桃源流赤水¶
何須句漏覓丹砂陸機草閣慙文賦賀老香祠近酒家¶
不道春筵逢白雪醉歌庭樹落烟霞¶
　　　滕王閣晚眺¶
樓上烟霞迴浦照樓中簫鼔暮銜杯江光半隠漁燈亂¶
木葉驟鳴山雨來萬井兵戈餘野哭千家帶礪倚荒䑓¶
<pb:KR4h0162_WYG_011-36b>¶
古今帝子俱銷歇俯仰風前空爾哀¶
　　　謁文山祠¶
丞相名髙宇宙垂螺江合有報恩祠運移諸葛身殱日¶
義盡睢陽力竭時戎馬中原空北泪松林異代尚南枝¶
彌天碧草傷春色楚賦招魂有所思¶
　　　出塞曲贈申將軍¶
金闕星馳奏捷文玉關昨夜羽書聞將軍不畫麒麟閣¶
沙漠誰空豺虎羣¶
<pb:KR4h0162_WYG_011-37a>¶
　　參議戴南江先生鯨¶
　字時鳴以進士知番禺縣有治行歴南京工刑二¶
　曺出為江西按察僉事與勢家忤謫判鄧州歴官¶
　福建左參議歸老于家先生持操亷白歴官三十¶
　年惟餘薄田一頃居家以孝友名自先世伏臘祭¶
　器俱為增修垂老好學日坐東白樓手一編不置¶
　自成化以後郡志闕然未修先生因續為蒐補考¶
　諸先輩所言述而不斷名曰四明志徵又從芝山¶
<pb:KR4h0162_WYG_011-37b>¶
　楊公所見髙士宋𢎞之所輯四明雅集因増所未¶
　備序而傳之又合為四明文獻録俱有功學者先¶
　生年八十七體尚健杖履所至里巷聚觀太守歳¶
　行鄉飲酒禮必首請先生在賔筵幾三十年鄉論¶
　謂涇泉陳公後先生一人而已所著閩廣集東白¶
　樓稿俱藏于家¶
　先生所續四明雅集郡守沈鳯峯先生序之曰少¶
　參南江戴公號博洽平居亢潔不輕許與故其所¶
<pb:KR4h0162_WYG_011-38a>¶
　選甚精張大司馬曰吾友戴南江氏早謝塵鞅屏¶
　居寡營愾日月之易邁懼文獻之失徵爰取郡中¶
　諸文人學士所著篇什積歳月而詮次之先生於¶
　里中先賢亦已勤矣而其詩絶不傳諸家所選僅¶
　一二首又不稱意中深恨之近始從其家得所鈔¶
　雅集一編至卷末已附録先生遺草一卷俱雅健¶
　可喜為其姪光選者所載他本俱無之即戴氏子¶
　孫盡不知也余喜先生詩没而幸傳故為詳記之¶
<pb:KR4h0162_WYG_011-38b>¶
　　　江上行贈費子二首¶
涼飈凛髙秋君子戒行役結髪事弓弩應絃猛獸剨萬¶
里苦血戰論功每不馘綿蕞魯兩生天人二三策行當¶
獻朝廷躍馬人辟易臨岐發浩歎金聲終一擲¶
明發不可攀謁帝承明廬秋隼快霄漢玉花立庭除忠¶
義良耿耿物極理當舒走也先著鞭君才更何如¶
　　　贈曽龍山大尹祈雨有應¶
吁嗟甬東郡頻來苦多事狼烽夕照紅水腥白骨漬村¶
<pb:KR4h0162_WYG_011-39a>¶
甿苦軍需買刀輸老牸野屋聞哭聲苗青不堪蒔況復¶
旱魃凶百里苦若熾七月南風髙原埜幾憔悴倉皇走¶
元黎何由祛菑祟真宰憐赤子罷征勤撫字跣足拜龍¶
湫精誠天挽視一雨清囂氛再雨蘇顛躓三雨江河流¶
山光渥青翠野老盡歡騰庶免填溝澻上足供需求次¶
得望委積感兹迴天誠盡屬曽侯賜奚為霖雨才牛刀¶
淹小試稽首陳山謡才薄未能繪笑彼暴尫人空搥土¶
龍碎¶
<pb:KR4h0162_WYG_011-39b>¶
　　　春游¶
微風桃李夕是處鬭春華湖海平三月邊城活萬家土¶
肥秧得意日暖草能芽須識東皇意歸來一徑斜¶
日出東山上相從郭外游青青千頃麥泛泛一扁舟水¶
鳥窺魚倦山花倩蝶留到來無限意猶許續風流¶
　　　哭壻吕舜臣¶
消息非虚訝斯人忽杳茫天低空洒淚江近只枯腸素¶
幔隨流水丹銘望故鄉爾家太荼毒何故問蒼蒼¶
<pb:KR4h0162_WYG_011-40a>¶
　　　應鐘之月偶得盆菊五色並植漫吟一首¶
郡齋無事日長生菊色空庭照眼明遂見游蜂翻片片¶
況聞小鳥立嚶嚶思將正色常留世肯使幽人獨擅名¶
絶愛此花吟晚節霜黄露白更峥嶸¶
　　　出内鄉城登白雲峯寺眺望(峩公啞女/洞泉名)¶
峯髙積翠白雲寒健翮初登怯羽翰象外風光蒙澗道¶
天邊星氣宿闌干峩公僊御應猶在啞女紅泉竟不還¶
待月招雲意未了長留丹地與人看¶
<pb:KR4h0162_WYG_011-40b>¶
　　　夀伯兄静山先生二首¶
歸向山中三十春自矜骨相最嶙峋青雲岐路非關我¶
白鳥風光正戀人豈為後生瞻几杖須知吾道巻經綸¶
于今珍重他年事共羨孤標也絶塵¶
泬寥八月烟水平兩洲花發自分明主人開閣披圖見¶
髙客過門載酒迎静裏傳經心獨發雲邊積樹夢猶清¶
此時歌歗聞笙寉長對南山作舊盟¶
　　　題畫¶
<pb:KR4h0162_WYG_011-41a>¶
移家近住釣魚灣楚水南邊白石灘忽見桐風飄一¶
葉半崖秋氣落新寒¶
　　參議楊后江先生言¶
　先生字惟仁年十六為諸生即開門授弟子經中¶
　進士以行人使于代王故好學聞先生名重因從¶
　受易且疏留使授代諸生經其高弟後多為名臣¶
　先生甫復命而代亂王出奔上再使往安代王得¶
　歸國遷禮科給事中時議崇興獻禮既定復有進¶
<pb:KR4h0162_WYG_011-41b>¶
　世室之説即抗疏言陛下考獻帝而祀之觀徳殿¶
　明親親也不復躋于太廟以干正統明尊尊也斯¶
　協諸義而協者也獻帝雖有聖徳非若周文武之¶
　興王創業也而欲襲世室名舛矣我太祖太宗既¶
　正祀世室而復㕘以獻帝可乎若以獻帝為所自¶
　出之帝是前無祖宗也以獻帝為禰而宗之是近¶
　無敬毅也諸所云云俱為不經陛下前既罪醫士¶
　劉惠之言而今乃納署丞何淵之言前既俞禮卿¶
<pb:KR4h0162_WYG_011-42a>¶
　席書之議而今乃咈書之後議臣不知其何說也¶
　臣非不知陛下順㫖則喜逆㫖則怒不逢喜而逢¶
　怒豈臣之情但義有不可即殞首闕下臣必不敢¶
　奉詔未報凡三疏争之㑹廷臣亦多諫者事得已¶
　他如諫張璁不可為兵部侍郎諫璁萼不可典兩¶
　都鄉試諫楊一清不可召還内閣因天變極陳六¶
　科失職致用人行政顛倒已又獨為楊公廷和訟¶
　寃曰先帝晏駕時江彬挾邉軍四萬圖為不軌内¶
<pb:KR4h0162_WYG_011-42b>¶
　外洶洶元輔楊廷和不愛其死用密謀誅之頃刻¶
　間尋定大計以倫序迎立陛下此社稷之勲非止¶
　開國佐命者也即使有罪尚當十世宥之今以姦¶
　人之言既褫其爵矣又逮其子若壻矣乃又聽百¶
　戸王邦竒之誣而盡逮其鄉里誣為蜀黨聖明之¶
　朝何意忽有此舉臣謂若編修葉桂章輩唯有自¶
　憤無辜非縊則刎耳至言費宏石瑶之隂私曽無¶
　左證豈小人之言必可聽大臣之行必盡可疑耶¶
<pb:KR4h0162_WYG_011-43a>¶
　唯陛下裁察不以無藉曖昧之詞辱陷社稷重臣¶
　為聖世大累書奏上大怒刑鞫于午門至折指終¶
　不易詞謫判宿州以知溧陽三遷至吏部郎稍稍¶
　起矣而忌者傾之再謫知彛陵州三遷至湖廣參¶
　議又稍稍起矣而忌者復傾之竟落職歸先生所¶
　在有治行溧陽夷陵皆為生立祠初在蜀傳恩詔¶
　至有曰唯議禮諸臣不赦先生題詩驛亭志感讀¶
　者灑涙次宿一驛夢有客緑衣相迎曰忠良亦來¶
<pb:KR4h0162_WYG_011-43b>¶
　此耶次日詢之即編修葉公桂章就逮自縊處盖¶
　先生前疏所云其人必感憤自殺者也年七十五¶
　卒於家郡人稱其居曰忠諫里所著集行世¶
　讀先生疏草忠憤之氣塞於兩間而其詩宛秀明¶
　麗幾近子房之貌余既録詩十三首復採其佳句¶
　曰月落明漁火風輕稳釣舟曰短竹生幽響髙松¶
　落午隂曰沙寒稀荻雁木落露松虬水漲鷗移渚¶
　芹香燕獵泥曰孤舟虛白日雙鬢落青絲並足傳¶
<pb:KR4h0162_WYG_011-44a>¶
　也¶
　　　言事被訊折指¶
貫索有明星湘纍獨繫囹云何捐臂指率爾忤雷霆瘦¶
骨憑誰惜貞心只自銘浮雲欣不蔽果日竟當庭¶
　　　當陽得李六峯侍御書¶
嵗久憶湘魚欣逢只尺書封緘急自啓顔色儼同居岐¶
路遥憐汝行藏獨愧余衡陽西峽近猶恨鴈來疎¶
雲樹牽離思經秋似更催洪都三載别楚館一書來南¶
<pb:KR4h0162_WYG_011-44b>¶
嶽鳴驄馬西陵徙諫䑓何時尊酒夜明月對君開¶
　　　泊宜城¶
楚陌開新署東風媚逺遊山根懸細路石髮洗清流鶯¶
出寒雲谷龍吟古洞湫飄零千里客無計伴浮鷗¶
　　　坐雨¶
瀟瀟囱外雨寂寂客中秋芹渚眠鷗起花泥宿燕啾地¶
偏誰載酒人逺獨登樓日落諸山暮能無動旅愁¶
　　　玉莊驛¶
<pb:KR4h0162_WYG_011-45a>¶
春仲一到此郊原入望遥沙浮山脉動溪曲漲痕髙車¶
轂驅羸馬風塵闇敝袍乾坤嗟孟浪吾義更難逃¶
　　　途中感知¶
物色饒三月郊原入望新馬迴紅雨路舟泛白雲津事¶
業憐知已江湖寄竄身二毛漸稀落遥憶故園春¶
　　　漢川劉家驛¶
客路懸輕騎江雲闇國城直須憐去住未識理隂晴鶯¶
語逢春滑花香入夜清行踪慚物色無計結長纓¶
<pb:KR4h0162_WYG_011-45b>¶
　　　訪湖中吕上人¶
曉日問庚桑行行溪路長天髙浮野色山靜落松涼坐¶
草分鷗席登崖取蜜房有僧疑惠逺徒倚咏滄浪¶
　　　行舟次朱雲岩¶
迢迢山嶂月寂寂雁汀秋百丈垂三老千峯送一舟魚¶
龍驚出没鳬獺競沈浮不是巫山路空餘楚客愁¶
　　　楝塘詩為陳君¶
江南春信花爭發雙楝塘迴開獨遲流水小村飛白鷺¶
<pb:KR4h0162_WYG_011-46a>¶
細香醴酒語黄鸝東陵遺事𤓰三畝彭澤歸心菊一籬¶
寄傲君家更竒絶狎鷗深處綠隂堤¶
　　　江夏驛¶
望江樓前西風顛寒雲江上窺無邊扁舟擬渡不得渡¶
急雪報乾猶未乾江梅紅見三春信野嶠青開一處天¶
莫嘆長途行脚險山深隨地有林泉¶
　　　塞北感懐¶
秋風迢遞晉陽田遙望闗河一鴈前西域未通元有地¶
<pb:KR4h0162_WYG_011-46b>¶
北門深鎖足扶天江梅夜落聞霜角塞草春稀感暮烟¶
莫訝鐵衣寒到骨千金須記買龍泉¶
　　先侍御六峯先生¶
　諱循義字時行鄴嗣高祖也以所居草堂面六峯¶
　學者因稱六峯先生年十四為名諸生聞里中大¶
　參劉君家有藏書多未行世者乃手刺造門欲借¶
　其書劉君視先生風器非常因詭曰吾家書不傳¶
　少年但能造觀當不惜先生如言每晨往裹糒及¶
<pb:KR4h0162_WYG_011-47a>¶
　暮而歸劉君因款先生午餐數月遂謝去劉君曰¶
　失禮少年奚遽輟讀耶先生謝曰已誦之矣劉君¶
　驚為叩諸書大義盡答如響因大相嘆服嘉靖二¶
　年中進士對策已定第一當事忌其言切直置三¶
　甲出為池州推官郡中有王氏豪為讐所告前司¶
　理喜擊大姓遂盡按王氏死數人所繫尚十餘人¶
　罪俱重其後郡太守司理以前吏能鋤豪且恐冒¶
　受贓遂不覆案然其罪固有疑先生知其寃狀乃¶
<pb:KR4h0162_WYG_011-47b>¶
　喟然曰為吏自避嫌此其宿行不信耳且治獄惟¶
　論罪重輕非謂陶朱公子日可殺也即召兩家集¶
　庭下好謂曰王氏固非無罪然其家破有死者罪¶
　巳足償今理官為兩家釋其怨各抆拭自新如何¶
　時告家訟久亦悔盡感泣先生即手書札子數千¶
　言立决遣十餘人傳書論報郡中歌之曰李公來¶
　晩使寃不遣李公旦來圜扉夜開司李三年凡攝¶
　旁郡二攝旁大縣三皆有績召入為御史首上議¶
<pb:KR4h0162_WYG_011-48a>¶
　郊社禮疏奉命督倉陳便宜十餘事俱定為法又奏¶
　濬通恵河省輓費嵗以萬計上以故知先生先生¶
　素有威重在臺諸權貴盡側目人呼所館曰李御¶
　史衚衕嘗以事繩中貴人益恨之思得陷先生㑹¶
　出按江右乃潛遣人乗夜焚先生船失印及精㣲¶
　批文具疏請罪上既知先生名即命更鐫御史印¶
　趣巡方竟無罪先生念上恩益厲氣所過百城震¶
　竦豫有豪曰趙公子本尚書家兒劫人妻某御史¶
<pb:KR4h0162_WYG_011-48b>¶
　女為姦創其夫亡匿父宅俱不可得先生至並遣¶
　人破户出之治以法行部至高安其鄉吏部郎况¶
　氏宅近學宫日稍侵宫旁&KR1384;地為其家園先生至¶
　展廟諸生數百人具牒訟之先生行視立判諸生¶
　詞尾千言即毁况氏垣反其侵地况氏終身不得¶
　與薦紳齒前後斫論薦豫章人才如熊浹歐陽鐸¶
　鄒守益詹泮諸公俱後為名臣天下所重時夏公¶
　言首當軸新治第欲茯第旁十餘家益大其宅乃¶
<pb:KR4h0162_WYG_011-49a>¶
　私書屬任其事先生不可由是與夏公有郤時嚴¶
　相嵩方齮齕夏公聞之喜即遣人口約使論夏公¶
　啟邊釁罪當從中下之先生曰不幸見忤當軸然¶
　其復封疆議正某不敢毁大臣以媚大臣使者還¶
　報嵩意慙即出公守衡州奏治復最㑹以病告歸¶
　卒於家得年五十六先生無他嗜好獨喜積書遇¶
　典籍善本雖家有此編重副必得聞人工詩善書¶
　法逺購極千里在長安時日命諸小史曰若齎素¶
<pb:KR4h0162_WYG_011-49b>¶
　一幅分乞某公某公詩索其自書若往上書即長¶
　跪面請使退則借手矣小史素畏公如約長安諸¶
　君戲相語曰行行且止避蘭臺小史畏面索書也¶
　所著鄮溪集行世¶
　當世宗朝夏公持國秉最幸已而嚴嵩進一時廷¶
　臣不左袒夏則右袒嚴耳或曰夏公固賢者嗟夫¶
　身為國諫臣持正議難惑以非即賢相國且不附¶
　况肯比大姦耶是可為人臣法矣¶
<pb:KR4h0162_WYG_011-50a>¶
　　　過釣䑓有懐嚴先生¶
懐古平生説釣䑓片帆過此暫徘徊山青七里公猶在¶
雲白千年我復來友道直須輕萬乗客星應不譲三台¶
可憐文叔英雄網觸手先遺天下才¶
　　　書陳氏孝感卷¶
夜來新得銅官志殘蠟收光對雪㸔三子有心廬墓哭¶
六年無語問家安野塘龜聴長驚蟄獨樹花開不避寒¶
起望晴江天未曙欲馳封事向朝端¶
<pb:KR4h0162_WYG_011-50b>¶
　　　奉挽張敬亭先生¶
白髮中丞謝病歸法星黯已向南微精靈復作山河氣¶
遺事猶爭星日輝憲寺不傳開府節蒼宫長䕶敬亭扉¶
我來再拜先生墓肅肅寒風自拂衣¶
　　　送丁某之官粤幕¶
曉日都門送逺行秋風滿眼喚愁生東藩雄衛應無敵¶
後府叅軍舊有聲歸鳥沙頭衝雨滑放舟江上受風輕¶
羅浮茘子紅千樹一顆分甘萬里情¶
<pb:KR4h0162_WYG_011-51a>¶
　　　同鄭沙村使君過阿育王寺¶
鄮峯幽處青蓮刹寳樹珠林䕶紫霞刺史從容詢土俗¶
老僧顛倒著袈裟山龍遶鉢歸深井埜鹿聞經卧落花¶
尚有前朝碑版在摩挱只愛宋諸家¶
　　　阿育王寺次髙瓦屋使君作¶
逍遥幸得及秋晴靄靄遥瞻五舍精雲卧澗聲蕭閣冷¶
月明山影客衣清佛珠炯炯諸天集梵鼓殷殷下界迎¶
我復來朝塵市去誰能此地不忘情¶
<pb:KR4h0162_WYG_011-51b>¶
　　　宿張鍊師卧雲居¶
為識荆州過括蒼更從世外宿雲房疎簾捲雨諸天近¶
髙樹生風六月涼為喜新蟬招客逺獨憐老鶴倚人長¶
羽衣盡有翛然致坐論霞篇到夕陽¶
　　　題森森亭¶
　　　　先人遺墓在城東二里至大父櫟軒先生附¶
　　　　葬四世古柏鬱然墓傍丙舍題曰森森亭其¶
　　　　柱聨曰匝地虬龍盤墓道百年豺獺在人心¶
<pb:KR4h0162_WYG_011-52a>¶
　　　　為續成一詩¶
草亭郭外鬱森森華表遥瞻門世深匝地虬龍盤墓道¶
百年豺獺在人心堦前自映蒼苔色葉底頻傳好鳥音¶
却憶沛中提劍日太平祖臘到于今(墓為吳/元年造)¶
　　　歸田後作¶
六峯盡日對開扉仍掃先生舊石磯仕路十年嫌馬痩¶
歸田百畝喜牛肥常來鷗鷺非争席自種芙蓉可製衣¶
稍待秋登新榖好草堂從此有光輝¶
<pb:KR4h0162_WYG_011-52b>¶
　　　自題耕讀堂¶
吾家世授有遺經五畝東田束帶耕盤谷新秋香稻熟¶
墨莊深夜短檠明門迴緑水懐先澤坐仰髙山得自名¶
祖訓須知栽苦木人生勤業豈無成(自註曰先君手植/楝于門曰此苦木)¶
(也吾以/示子孫)¶
　　薛馬湖治¶
　號曲泉嘉靖辛夘舉于鄉歴官馬湖府同知公生¶
　平博古尤留心于經學所著五經發揮七十巻雜¶
<pb:KR4h0162_WYG_011-53a>¶
　著八卷曲泉集十二卷在南中與揚升菴先生相¶
　倡和記所歴山川土物有杜陵風槩余僅從薛氏¶
　家乗錄此一卷詩其餘著述苦索不可得洵足嘆¶
　也¶
　　　登鎮南闗昭德臺頒交趾勅印¶
山設重重險闗門閣道開皇恩隨地到使節自天來逺¶
眺窮蠻域高登儗鳯臺至今銅柱下猶有伏波才¶
　　　龍州江見瘴¶
<pb:KR4h0162_WYG_011-53b>¶
圗經隨處問往往見清川不入風波路安知瘴癘天有¶
雲山作雨無火夜生烟村酒能袪毒徐斟萬壑前¶
　　　夜抵况村登舟¶
火滿黄昏路山間不計程人從絶徼至舟趁順流行客¶
日從今短歸心自此輕萬峯雲外逈何處是梧城¶
　　　曉發北流觀獨秀峯¶
清曉天邊色竒峯一㸃寒獨尋西粤秀乍向北流看高¶
使嵐常避青疑露不乾莫教呼片石霄漢儘容干¶
<pb:KR4h0162_WYG_011-54a>¶
　　　曉行之馮祥¶
髙旌拂秋露遥出嶺雲西不辨山中樹來聴雨後谿峯¶
端知地迥木末見天低毒瘴蠻方路行行轉自迷¶
　　　答楊用修太史¶
幽棲官閣静鐘鼔動江濱風雨初長夜乾坤未老身思¶
君千念起作客二毛新賦草煩常寄才華擬洛神¶
　　　過玀&KR0624;村¶
抱病入層巒王臣敢避難毒風吹鬢白危路見心丹渇¶
<pb:KR4h0162_WYG_011-54b>¶
趂蠻溪飲飢從猓寨餐來朝仍裹藥天際去身單¶
　　　深入普歹覓山來¶
秋氣入山清肩輿鳥道行去程難計里過地不知名雲¶
到衣裳濕烟銷竹樹輕夕陽青似染復見萬峯迎¶
　　　蕉園對月寄用修¶
萬里懐歸客三年薄宦情瘴雲秋樹白烟月夜溪清愁¶
益羈人痩嘶聴倦鳥驚寒暄八行字先達錦官城¶
　　　謝家坪厰中除夕(時苦大水難徙/役夫多死者)¶
<pb:KR4h0162_WYG_011-55a>¶
車蓋駐村墟臣心鹿豕知一年終此夕萬里對諸夷雨¶
雪人銷後杯盤吏散時愁如燈下影行處不曽離¶
　　　王令至得張仲玉光禄見寄詩懐之¶
輕舉王喬兩片鳬碧雲此日下蒼梧故人不見藍田玉¶
新句還傳滄海珠露重草痕秋㸃㸃風髙樹杪暑蘓蘓¶
安知于役關南客萬里懐君踏緑蕪¶
　　　過馮祥最髙山思蒼梧¶
秋風萬里動南荒夢裏蒼梧若故鄉深入髙厓當虎穴¶
<pb:KR4h0162_WYG_011-55b>¶
下看徑路遶羊腸樹枝半熟無名果花氣徐來有異香¶
獨喜此身嘗險熟不愁毒霧洒衣裳¶
　　　紀行¶
漠漠天南烽燧清三千幕府教精兵猿啼忽下新秋淚¶
虎嘯頻聞白日聲深樹夾山通使路重嵐入户濕行旌¶
浮生踪跡浮名裏滿目風塵損宦情¶
　　　曉坐太平寺絶頂山房答楊用修太史¶
危岑八月曉來天山日髙升尚黯然鳥識樹頭安似夜¶
<pb:KR4h0162_WYG_011-56a>¶
嵐過檐底重于烟頻思舊契人形夢忽得新詩意在篇¶
薄宦苦為王事役不知秋色到君邊¶
　　　自藺州寨入嚮堡¶
伐棘鉏茅徑始開客衣輕露洒珠來雲中細入仙人境¶
天際遥看白帝臺樹果垂垂秋色老山猿攘攘暮聲哀¶
行窮浮世難行路故國滄洲未得回¶
　　　江行即事八韻¶
銅標猶未覩水道指關南有地皆垂蔓無林不是柟秋¶
<pb:KR4h0162_WYG_011-56b>¶
波千里縠曉氣萬重嵐去處將風採行囊盡藥擔猿啼¶
山下櫂蛇挂樹邊菴許國寧辭苦思親欲進甘客悰迷¶
徼路歸夢趂江潭一巻離騷晚掀簾頌再三¶
　　　月夜過漁埠口¶
霜風吹鬢急王程野水寒宵度月明不及蘆中老漁父¶
扁舟長篴傍江城¶
　　　止山寨¶
地無五榖與桑麻欲覓人烟未有家夜半月明山鬼嘯¶
<pb:KR4h0162_WYG_011-57a>¶
風吹竹戸滅燈花¶
　　　山行聞鳥鳴哥哥仔細¶
秋山曉上露華清有鳥雙雙深樹鳴不是為人愁路險¶
肯教仔細向髙行¶
　　　羿村¶
日午行旌過羿村羿蠻稽首引兒孫不知何處多喬木¶
指㸃雲頭是劍門¶
　　　雨後山行¶
<pb:KR4h0162_WYG_011-57b>¶
雨後山程困僕夫即㸔晚日送啼烏隔溪欲就人家宿¶
□子然芻引去途¶
　¶
　¶
　¶
　¶
　¶
　甬上耆舊詩卷十一¶
