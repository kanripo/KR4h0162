# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.657978
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0162_WYG_015-1a>¶
欽定四庫全書¶
　甬上耆舊詩卷十五¶
　　　　　　　　　　　監察御史胡文學編¶
　　沈同知汝璋¶
　字君重號蓮橋舉于鄉歴辰州武昌二郡推官遷同¶
　知鄖陽歸里值倭㓂薄城當事議毁沿江廬舍公力¶
　沮其議鄉人誦之卒年九十三¶
　　　次再至武陵莊韻¶
<pb:KR4h0162_WYG_015-1b>¶
為覔林泉勝無辭杖屨行逢人訊仙跡對客數花名慣¶
狎籠中鶴常餐松下苓興來發清嘯旋覺腋風生¶
青山足肥遯列嶂見芙容花鳥忻為侣神仙尚可逢髙¶
吟驚睡鶴静息伏潛龍遊覧徧形勝因之扣石鐘¶
　　　次十一至武陵莊作¶
仙巘層層秀蘭舟故故來登臨逢鳥語倚徙㸔峯迴衣¶
濕飛花雨鞵粘匝徑苔杖藜隨所適吟罷漫傳杯¶
海國逢春早嬉遊足暢懐質柔憐弱栁香動惜殘梅雲¶
<pb:KR4h0162_WYG_015-2a>¶
浄千峯出波澄一鑑開同行無俗客詩草付公裁¶
　　　次初至東莊作¶
雲滿山屏水滿汀堂開綠野聚簪纓花繁不用金為谷¶
樹密常將雲作城歸隱蚤開黄菊徑尋幽初結白鷗盟¶
市廛逺隔喧囂寂松竹隂隂聽鳥鳴¶
　　包參軍大中¶
　字庸之以太學生官運司知事有參軍集¶
　　　同張司馬至武陵莊作¶
<pb:KR4h0162_WYG_015-2b>¶
探幽直入武陵溪樹密烟深白鳥啼拂棹野花人不識¶
穿林亂水路還迷雲山半繞芳亭外茅屋偏多曲岸西¶
風物尚餘秦代古家家猶自飯蒸藜¶
　　李太僕生時¶
　字孝甫號遇齋以太學主官太僕主簿¶
　　　同張大司馬至茂嶼作¶
結屋雲間寄此身圖書四壁静為隣扶笻誰作㸔山侣¶
鼓枻偏過載酒人黄菊紫萸堪共把苔青石白不生塵¶
<pb:KR4h0162_WYG_015-3a>¶
尊前漫有吟秋興况值湖天月色新¶
　　髙知縣瀛¶
　字子登舉于鄉官三水知縣¶
　　　同張大司馬至茂嶼莊作¶
空江渺何許微茫半邨雨何當披𤣥雲風月來相主¶
白雲亦自好白雨一江秋長年陪謝傅著屐過西州¶
　　包典儀大炣¶
　字明臣以明經官益府典儀正¶
<pb:KR4h0162_WYG_015-3b>¶
　　　同張大司馬至茂嶼莊次諸公作¶
三月春光暮飛花半落溪山深雲自住日午鳥頻啼問¶
字余將笈尋芳誰杖藜逺從司馬御此地足幽栖¶
　　　十四至茂嶼莊作¶
沿洄遵曲渚弭棹碧山中龍卧雲長䕶溪迴路轉通千¶
林銜落日一雁下晴空謾喜同仙侣追陪得謝公¶
　　李鴻臚生容¶
　字常甫以太學生官鴻臚序班¶
<pb:KR4h0162_WYG_015-4a>¶
　　　同張大司馬至武陵莊舟中作¶
入舟武陵曲為訪平泉莊綠樹臨流暗青莎繞路長一¶
花迎客棹諸翠擁山房咫尺名園在應同泛碧觴¶
　　楊判官持載¶
　后江先生子也以太學生為州判官¶
　　　至武陵莊作¶
無日無花不辨春頳霞依舊慣迎人醉來更取桃花水¶
旋煮胡麻旋煮芹¶
<pb:KR4h0162_WYG_015-4b>¶
　　李萬安生源¶
　字漸甫以太學生官萬安丞¶
　　　至武陵莊作¶
雲拂山光一片秋武陵莊上繫扁舟涼風吹落芙容瓣¶
直向深溪九曲流¶
　　張少卿子瑫¶
　字仲玉以進士官光禄少卿所著石里稿¶
　　　至茂嶼莊作¶
<pb:KR4h0162_WYG_015-5a>¶
幾年懐勝賞此日共徜徉幸侍東山屐忻開綠野堂迴¶
溪晴㪚碧曲徑夜生香一自離城市塵囂已頓忘¶
　　張知府子中¶
　字伯元文定公子也以任子官知思州府所著有醯¶
　雞鳴瓿集¶
　　　至茂嶼莊作¶
連峯起天末積水下烟橈時菊擅殊色羣芳空復凋相¶
歡一尊酒共味白雲謡繾綣臨兹夕流光去莫邀¶
<pb:KR4h0162_WYG_015-5b>¶
　　倪明經珣¶
　字公白以嵗貢于鄉司馬脩郡志公白與盧叔麟洪¶
　謨薛晨並與焉晨號霞川亦諸生¶
　　　咏歸軒(在茂/嶼莊)¶
魯國有狂士曠然沂水濵樂景㑹單裌好風生暮春童¶
冠有佳叙邁徃迷隱淪翺翔萬仞上孤鳳鮮可倫逹人¶
解尚友千載揖芳芬撰履陟山椒返棹即河滣朝邀烟¶
霞友暮引猿鶴賔𤣥黄曷隘寛日月偕走犇雲英契巳¶
<pb:KR4h0162_WYG_015-6a>¶
逺洙泗調彌真世累遣末俗獲心在古人¶
　　　咏武陵莊¶
尋幽秉微尚結勝得桃源桃花散紅綺流水出通泉山¶
中有好懐三時熟新田薄取所性足匪必避世賢停雲¶
白鶴嶺啟户望春山衆卉羅珍琦好鳥雜鳬鷳天風簫¶
管引水氣篝蓑連采菊愛陶籬餐松候商顏佳景㑹不¶
盡畢趣同輞川¶
　　楊髙士明¶
<pb:KR4h0162_WYG_015-6b>¶
　字誠之有白川集¶
　　　奉和張大司馬莫春遊茂嶼山莊¶
山郭騁遐望郊原總是春帯烟芳草綠收雨碧山新鶴¶
引登皋杖風吹漉酒巾蓬丘移茂嶼塵世有仙人¶
連日淹春醉朝隂又夕曛静聽鳴澗瀑閒㸔度山雲舊¶
夢花前説新題竹下分風塵都莫問只與鶴為羣¶
　　盧文學叔麟¶
　字周伯¶
<pb:KR4h0162_WYG_015-7a>¶
　　　和張大司馬武陵莊襍咏¶
束髮懐竒覽褰裳躡髙踪薜荔可裁衣竹實飢足充山¶
中自有家總是烟霞宫撫景慮巳滌賞心眷彌重長嘯¶
希阮籍塵視王侯封¶
瑤沚縈文瀾隂雲斷山麓中有幽人居一一占巖谷琪¶
樹屢生花石髓紛可掬入壑恣幽尋登岡展遐矚容與¶
澹忘歸明月照古屋¶
　　李太學生太¶
<pb:KR4h0162_WYG_015-7b>¶
　字尚甫¶
　　　初夏赴武陵莊舟中作¶
不識桃源路今從司馬莊漁郎春已暮燕子日初長萬¶
樹臨流見雙鳬拍水翔就中詩意足好去拾流觴¶
　　戴良才¶
　逸其字¶
　　　雨發疃畆¶
拏舟違别墅載雨入漣漪後浦隨行失前山逐望疑渚¶
<pb:KR4h0162_WYG_015-8a>¶
香閒綠芷林溼隱黄鸝向晩停橈處湖頭有釣絲¶
　　　别茂嶼得松字¶
家故空山裏㸔山意正濃若為辭爾去又與世人逢行¶
處無芳草帆前失數峯定知今夜夢獨自倚孤松¶
　　　同張大司馬十二至武陵莊作¶
西風瑟瑟水潺潺一徑烟霞盡日閒遊子踏歌慙下里¶
上公髙興只東山亭圍細竹青流座門翳長松翠扞關¶
沈醉不知何處宿武陵原是隔塵寰¶
<pb:KR4h0162_WYG_015-8b>¶
　　洪文學謨¶
　字禹臣張大司馬修定海志禹臣與周伯復與焉¶
　　　四至茂嶼莊作¶
梅雨晩初歇人稀山更幽撫松㸔鶴下撥藻見魚遊水¶
漫無舠繫亭開有客留仙踪應不逺于此足忘憂¶
　　　十四至茂嶼莊作¶
毎有登臨興停舟湖嶼東雲根穿曲竇木葉墮秋空鶴¶
啄苔餘綠霞飛日映紅清幽人跡罕宛似輞川中¶
<pb:KR4h0162_WYG_015-9a>¶
　　鮑文學道亨¶
　字叔夏¶
　　　三至茂嶼莊作¶
豈有烟霞癖尋春入翠微溪雲流樹溼山雨帯花飛引¶
水聲喧座巡檐香襲衣清狂何太甚竟夕欲忘歸¶
　　　次韻再至茂嶼山莊¶
窮病虞卿學著書偶從司馬問田廬青春自混漁樵侣¶
何處還尋隱士居十里湖山惟有屐一丘烟月不須鉏¶
<pb:KR4h0162_WYG_015-9b>¶
野猿林鶴休相訝聊以東山暫息輿¶
　　張處士&KR2252;¶
　字平叔¶
　　　三至茂嶼莊作¶
神仙湖上窟春日逺躋扳酌酒㸔明月題詩品衆山松¶
雲當户落溪水到門閒洛社遺風在追陪有白綸¶
　　錢文學公逹¶
　字子兼¶
<pb:KR4h0162_WYG_015-10a>¶
　　　秋杪同張司馬至茂嶼莊¶
何處神仙宅湖山啟畫圖喬松蟠古洞鳴鶴伴幽隅白¶
社盟初結黄花興不孤栖遲人境寂真擬學濳夫¶
　　包至¶
　逸其字¶
　　　次十五至茂嶼莊作¶
賸有憐春興尋芳到碧山巖花沾雨潤野鹿卧雲閒絶¶
壁溪為帯虛臺斗可攀十年勞夢想容與不知還¶
<pb:KR4h0162_WYG_015-10b>¶
　¶
　¶
　¶
　¶
　¶
　¶
　¶
　甬上耆舊詩卷十五¶
