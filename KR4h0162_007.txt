# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.463874
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷七
<pb:KR4h0162_WYG_007-1a>¶
欽定四庫全書¶
　甬上耆舊詩卷七¶
　　　　　　　　　　　監察御史胡文學編¶
　　參政張白齋先生琦¶
　先生字君王少負異才年十二即能賦詩常手古人¶
　詩一卷其父見之投諸雪淖中先生徐徐取出暴日¶
　下夜讀之家貧為諸生時岀游吳楚間授經以所上¶
　束脩歸養親能備甘膬每讀書至夜分稍倦則與其¶
<pb:KR4h0162_WYG_007-1b>¶
　徒取水交噀面使神氣復立乃更讀其勵志若此年¶
　及艾始中進士授南大理評事歴寺正副前後所治¶
　獄凡二萬七千餘人論駁務得其平有三人以造偽¶
　章論死無所置辨先生視其章乃以篾布四邊中畫¶
　字遂判曰篾作與私鑄不同减死一等司獄官落職¶
　貧甚將鬻其女歸先生以月俸為治行得免在南都¶
　九年吏部再薦為督學使不報出知福建興化府為¶
　政尚簡易務正風俗與諸生說經喜以儒術飾治有¶
<pb:KR4h0162_WYG_007-2a>¶
　古良二千石風郡中林見素先生海内宿望日與先¶
　生以文義往來每共登臨輒題名山壁人稱為文章¶
　太守奏治行第一然先生性嗜林壑數乞骸骨歸老¶
　辭義確苦乃進本省左叅政致仕先生操行廉白家¶
　無遺財人號曰白齋先生里居十六年惟以撰述為¶
　事于詩律益工彌造髙妙日怡神于林泉雲鳥間嘗¶
　自賛曰辭譲太早似乎失利木石無虞何謂不智末¶
　年遺教曰抱病懐殘喘寄身屬杪秋愛山一輿樂水¶
<pb:KR4h0162_WYG_007-2b>¶
　一舟未死微軀巳卜荒丘永謝之日不煩飾脩生也¶
　既順死復何求卒年八十有一子嘉慶亦奇士為詩¶
　殊有父風¶
　余常讀先生集其自述曰予生平好學詩志慕古人¶
　然多從實地生變化不敢為望空語今所梓行僅十¶
　之三四耳自顛髮黒且蒼且白四方知音相遭如皮¶
　陸固不可得晩遇見素林先生相知為獨深嘗曰夢¶
　魂相接多在雪蒼雨碧之下谷答風響相和應亦微¶
<pb:KR4h0162_WYG_007-3a>¶
　哉續藁出耄言覺尤有味未知獲入梓否文字亦有¶
　可取囘首顧之度不能舉矣人以為實録又論詩曰¶
　自髙楊張徐諸人學唐儘有好者後李西涯謝方石¶
　張亨父及沈石田律詩甚多生意循唐人繩墨自能¶
　傑然今盛世必有妙手不能盡知行且求之先生官¶
　南大理在𢎞正之間時北地信陽名巳極盛先生仍¶
　盛推西涯而置李何于不論之列且云必更求妙手¶
　此其立意卓犖不囘能自異于流俗隠然可見今所¶
<pb:KR4h0162_WYG_007-3b>¶
　傳白齋集即梓行之十三四者也竹里館集則其耄¶
　言也合一千餘首余為選三百二十八首序之¶
　序曰余少從家乘讀諸先軰贈先楝塘先生詩惟喜¶
　張白齋先生琦一絶句復從戴氏書肆見白齋集四¶
　本詩極可喜時方習制舉業未即購以歸且意謂先¶
　軰詩文如此類必多異時當得讀之未幾余學為詩¶
　求向所見白齋集巳絶不可得偶見王鳳洲詩評于¶
　張琦下曰如夜蛙鳴露不離泥中架上舊有李騰鵬¶
<pb:KR4h0162_WYG_007-4a>¶
　詩統所選白齋詩亦注曰王鳳洲云云並欲唾之及¶
　讀諸先軰選里中詩俱甚推重先生其論良是然南¶
　江所録凡二十八首東沙所録二十二首與余向所¶
　喜頗不類後之論詩者有稱先生嘔心刻腎務¶
　去陳言品目甚當而所録又只二首使就諸家所選¶
　即鳳洲所言尚非甚過意中不平久之至前歳始從¶
　釋悟留所得所謂白齋集四本如身客萬里外遇故¶
　鄉良友驚喜交集釋于石又示其竹里館詩二本贈¶
<pb:KR4h0162_WYG_007-4b>¶
　先人絶句亦在其中而後先生之詩盡出矣余適在¶
　患氣中且喘且讀手録三百餘首竊謂先生詩發源¶
　忠孝俱本于性情之正無愧風雅至其為興為比吐¶
　咀山川驅使雲鳥草木與一時詞人絶不同間嘗于¶
　諸體盡相題目樂府最為髙手惜不多作古詩歌行¶
　别有蒼然之色可方山陰徐文長而徐稍不及若五¶
　七言律詩則妙矣至于五七言絶句則神矣今先生¶
　自編其詩先絶句次律詩次樂府古詩即一詮次間¶
<pb:KR4h0162_WYG_007-5a>¶
　甲乙已定此可謂寸心自知者且先生歴官大理時¶
　北地信陽方樹赤幟一時靡然風偃而先生髙唱單¶
　行不阡不陌是誠不可無一者也余因念先生生平¶
　為詩惟晩遇林見素先生一人耳身殁以後久應論¶
　定然其不知我者既橫相訾詬其知我者亦使與衆¶
　人為伍畧無髙下其蔽反甚于毁之今先生二集遺¶
　板俱壊徧詢里中所藏僅存三四册事固有不可知¶
　儻更數十年此三四册亦復散去将使世間第一種¶
<pb:KR4h0162_WYG_007-5b>¶
　文字遂化為脈望蕩為飄風野火忽焉盡滅天下寜¶
　有是理耶此後起者所以不得辭其責也余既録成¶
　日為里中諸君誦之必盡一卷方已適梨洲黃先生¶
　過訪草堂急取共讀相與狂呼大呌聲聲相接余更¶
　起浮白一斗謂黃先生曰請于數百年中取一詞家¶
　足當我白齋者鄴嗣願盡此斗先生亦笑謂余言不¶
　狂次日黃先生歸舟中語萬生允誠曰白齋詩誠不¶
　易得但袁中郎以士大夫身負海内之望表章一山¶
<pb:KR4h0162_WYG_007-6a>¶
　陰布衣世始知有徐渭今杲堂乃以東海老布衣思¶
　表章士大夫不益難耶余聞其語為悵然久之夫余¶
　既杜門漸老不與海内詞人一通名紙况悠悠千載¶
　亦誰為知我者乃獨此愛異賞奇若不容口遂頓㤀¶
　其身之老且廢也雖然余不足傳而倘以傳白齋之¶
　詩遂得并傳是終以士大夫身後之力引一布衣也¶
　余固藉白齋先生矣¶
　　　東樓¶
<pb:KR4h0162_WYG_007-6b>¶
山勢彰坤厚天光薄太清臣家書萬巻換得此樓成¶
　　　包氏東園¶
理蔓牽新緑疏泉放落紅敲門春午寂有客夏黄公¶
　　　東山¶
飛鳥遺好音千峰不知處日出扶桑枝照見薔薇樹¶
　　　杜甫逰春¶
萬里橋西路騎驢三十年較量春厚薄不及開元前¶
　　　老子出關圖¶
<pb:KR4h0162_WYG_007-7a>¶
道大無傳受騎牛西出關剛留五千字遺智滿人間¶
　　　鵪鶉¶
朝飢下平田飽啄還飛去蒼鷹日附人肉食損髙志¶
　　　林下¶
窅谷千年樹深山五寸苔休官非絶響今見一人來¶
　　　陶公小像¶
五馬俱何在孤雲得所哉山光悦人面豐勝未歸來¶
　　　言志¶
<pb:KR4h0162_WYG_007-7b>¶
得句霜鐘後怡神雪盎前莫将容易看比作藁心禪¶
　　　竹雀¶
獨行入春竹路出鳥鳴澗長風吹予懷仰見伯夷面¶
　　　海居¶
水窮草木稀雲間但髙岫人家無寒暑海潮以為候¶
　　　秋事¶
山邊賨布地湖外石田莊今年秋較熟大艦送官糧¶
　　　省爨¶
<pb:KR4h0162_WYG_007-8a>¶
省爨時推濟牽牛或助耕再須三五稔早晩義莊成¶
　　　西軒¶
雷聽西江近簾觀太華低斜陽恰春意來照種花泥¶
　　　溪船¶
家業計多少茶鐺及釣鈎横行烟月裏誰敢犯虚舟¶
　　　雨中¶
緑蘚寒逾碧山鷄濕不文江檣三十丈穿上屋頭雲¶
　　　貧家吟¶
<pb:KR4h0162_WYG_007-8b>¶
夕陽照泥垣鷄飛欲上屋爨下無束薪夜飯炊不熟¶
　　　飲酒¶
戒飲長防病停杯愁不禁計量輕與重愁比病還深¶
　　　久旱得雨偶題畫牛¶
已謂秋無望今成大有年山中三尺雨騎犢上平田¶
　　　清橋夜月¶
月隠崆峒峰世人俱未看獨憐得句客照橋三四欄¶
　　　見負薪者¶
<pb:KR4h0162_WYG_007-9a>¶
舉世皆新事逢人非舊顔析薪趨夜火隨鹿下秋山¶
　　　桞塘風静¶
迴合春塘水無風一鑑平垂楊自天境多個是蟬聲¶
　　　入村偶成¶
出郭動舟楫入村趨草樓雨來江色闇呼子鳴白牛¶
　　　藥壠¶
地仙不愛糓種藥方橋右久雨不出門猪苓大如手¶
　　　鸂鶒¶
<pb:KR4h0162_WYG_007-9b>¶
不共山鷄啄雌雄自作陪寒山相對在春水幾時來¶
　　　農耕¶
牛脊春陰惡溪風布褲單南人解占候還有種田寒¶
　　　五日¶
蛙天五月五新水濫屋脚中有不眠人髙燈聽蛙酌¶
　　　題畫¶
雨片臨汀住斜陽赴暝収跳魚劃水面壞我一天秋¶
　　　泛舟¶
<pb:KR4h0162_WYG_007-10a>¶
人事山兼寂江清酒亦清晩來多少興獨槳月中鳴¶
　　　西樓¶
啼鴉作人語孝子獨關心仰見隴頭月斜飛烏臼林¶
　　　出城¶
東郊漸微緑騎馬忻獨往梅䌓野渡晴水落春山響¶
　　　山水圖¶
山俗尚古野五家同一村何曽苦謝客人自薄閒門¶
雲裏秋風候新蒸薯蕷香我客期不至潮水到寒塘¶
<pb:KR4h0162_WYG_007-10b>¶
南山轉秋日歴歴忩户裏留之不可得忽照前溪水¶
流水隨雲去宛然山共移乾坤安置好猶自作閒疑¶
聞道旌招至寒林亦或然虚聲原自起風葉走牀前¶
　　　太白山¶
太白三千丈廬峰上與争道人閒管事終日作山評¶
　　　水邊叟¶
水居不業漁秋深賣柚橘睡美不知晩船頭海日出¶
　　　醉俠¶
<pb:KR4h0162_WYG_007-11a>¶
賖酒不論價强中奪馬騎千鐘酬死士五斗醉胡姬¶
　　　横石橋¶
地覺秋來痩舟宜雨外晴野橋將浦樹扶得夕陽横¶
　　　偶書¶
翠管如吾影百年長繞身北隣纒十萬夜夜賽錢神¶
　　　聽止窩¶
彚征生不競艮止夢尤安黃屋深天寵青雲儘盖棺¶
　　　偶題¶
<pb:KR4h0162_WYG_007-11b>¶
藏弓安宿鳥移燭逺潜魚滿案閒居賦都無封禪書¶
　　　旌陽山¶
晩翠横過水晴雲倒落窻得渠明分野為我截秋江¶
　　　曉起雨晴¶
凉風入庭樹曉日飛霜鳶墮髮如白雪强欲隨青烟¶
　　　秋日雨中¶
貧舍珠如糓荒村雨似塵日來官府峭莫怪索租人¶
　　　春早¶
<pb:KR4h0162_WYG_007-12a>¶
牛膝寒嶔嶔野日收蠻霧鵓鳩溪南來催人脱布袴¶
　　　畫景¶
一棹便為家清江又白沙魚筐寒不重大半是蘆花¶
　　　雪屋書生圖¶
世上倚氷險山中讀雪安西風鑄剛骨更送一番寒¶
　　　鶻擊鷺¶
不守螳蟬戒俄成議後灾魚蝦足新浦飢隼自天來¶
　　　菊花¶
<pb:KR4h0162_WYG_007-12b>¶
醉眠屋廬下開眼菊花黃多置三百篋與花收散香¶
　　　風竹圖¶
寫竹如草書歴亂不成行只疑風霧裏爛醉過瀟湘¶
　　　偶成¶
微月人生影輕風船弄波明朝還夜直凉愛北湖多¶
　　　春懐¶
老夫饒白髮背立桃花樹寄書匡廬僧春山共來去¶
　　　拾薪女¶
<pb:KR4h0162_WYG_007-13a>¶
風葉狂飛面霜藤短刺衣勿傷楊桞眼留取望郎歸¶
　　　畫景¶
斜日黄公嶴清江翟子門東京塵有翼飛不到深村¶
　　　西山¶
西山正可悦薄暮作鴉青吟苦人初痩斜陽上竹屏¶
　　　醉眠竹下作四虚吟¶
衣以藕絲作扇将鸞尾編酒應槽碧海人是簟青天¶
　　　徐指揮畫梅¶
<pb:KR4h0162_WYG_007-13b>¶
根是梁州鐵花如洛水神剛柔両般性定我道中人¶
湖頭開欲過墻角一枝斜頼有長生筆為天留㡬花¶
　　　聞泉¶
心膽當年大龍門聽萬雷細泉今日志聲到竹間來¶
　　　不寐¶
幽䑕響穿覆瓦白月寒帶初霜詩成枕上人痩海入壺¶
中夜長¶
矮墻微照螢火𤣥狖入偷杮霜刓印去腰已久老懐挂¶
<pb:KR4h0162_WYG_007-14a>¶
世空長¶
殘燭三更黒蕊白齋四壁𤣥霜口論庾廩虚實脚揣衿¶
稠短長¶
　　　答俊上人惠竹¶
靈根過江三里淺碧遮山一重風静幽藏孔翠雨來寒¶
翳僧鐘¶
　　　四時雜咏¶
蝶入梨花無色鶯過青山較黄老眼不宜䌓富新詩刪¶
<pb:KR4h0162_WYG_007-14b>¶
去齊梁¶
林邊偶饁田父池上閒呼鶩雛十日閉門坐雨荷錢大¶
似盤盂¶
黄粱作飯秋熟緑橘搓香野歸對月穎頭神健下天鵲¶
頂毛稀¶
夢魂杜陵詩史嵗月黄公酒壚舊厯纔看大雪髙桃又¶
換新符¶
　　　悦茶¶
<pb:KR4h0162_WYG_007-15a>¶
&KR1085;汁雪中無此美悦茶孤夢繞鐺飛直尋陽羡山頭路¶
春月生時負擔歸¶
　　　盛水採菱舟¶
閶闔門前水半城采菱船去月如燈禾飄黍爛無消息¶
明歳農夫學種菱¶
　　　竹枝詞¶
桃花零落桞花飛從此烏雲入髩稀舟楫無情天澹薄¶
載君東去未曽歸¶
<pb:KR4h0162_WYG_007-15b>¶
　　　朱端山水長圖有感¶
已把東山作急圖水飛雲動與神俱千峯萬壑啼黄鳥¶
待我歸來借一隅¶
　　　題畫屏¶
人間舟楫舳銜艫晝販魚鹽夜采珠只有小家生意少¶
載船秋色過南湖¶
　　　煎茄¶
絶無滋味假油煎慚愧三公匕筯邉到得何曽無肉食¶
<pb:KR4h0162_WYG_007-16a>¶
雨厨烟屋始論錢¶
　　　四皓¶
風裏飛花未帖然静中棋子動機權在山泉水青天色¶
流出人間不似前¶
　　　書蘭亭記後¶
髙竹深溪春事幽文章千古説風流我今猶恨當時筆¶
欠寫新亭一段愁¶
　　　竹林圖¶
<pb:KR4h0162_WYG_007-16b>¶
疏眉短髮開生靣此是嵇公彼是劉竹外斜陽髙㡬許¶
讓他塞馬飲春流¶
　　　壯遊¶
天涯雲月動飛旌劍逐龍駒出戸騰二十二條時務説¶
馬生何處拜昭陵¶
　　　南寺游¶
手攀幽棧上青天惠逺前身定有縁斜日光中三丈石¶
大書太守寺游年¶
<pb:KR4h0162_WYG_007-17a>¶
郡中休暇一探𤣥萬事關心未了然行上髙臺試明目¶
吾民何處少炊烟¶
月峰山意何太古百柞千松挾雙廡歸時巷犬無警聲¶
長竹篝燈送明府¶
　　　大雪¶
千峰雪片大如盂爛煮羊肪滿地罏誰肯朱門開一板¶
野橋西望有僵夫¶
　　　雪蕉¶
<pb:KR4h0162_WYG_007-17b>¶
天寒白屋竈烟遲兒女燈前夜不嬉十日賣薪三日飯¶
雪中誰訴縣官知¶
　　　過子陵祠¶
漁竿不重手難持來者何人往者誰獨有西山孤竹廟¶
與公前殿博毫釐¶
　　　搗衣婦¶
氷霜入糨不柔勻萬杵邊頭聞不聞二十年來辛苦手¶
定無春笋得還君¶
<pb:KR4h0162_WYG_007-18a>¶
　　　贈李先生楝塘¶
楝塘仙几在人間野氣春陰水一灣小艇不量輕與重¶
晩來撑出載青山¶
　　　秋景圖¶
雨洗青天風掃塵秋來山水澹于人誰家鵝鸛鳴雙槳¶
直過江南採白蘋¶
　　　過淮河¶
朔風鳴鼓下寒川西指淮流即是天十萬人家楊桞樹¶
<pb:KR4h0162_WYG_007-18b>¶
半開青眼望新年¶
　　　直河¶
白草寒烟没燒痕鸕鷀飛處有柴門直河莫道無關束¶
一曲河流抱㡬村¶
　　　梨園教曲畫¶
梨花千樹雨初收大内春風不盡頭新製樂章音調别¶
敎他依舊唱伊州¶
　　　晩次太湖口¶
<pb:KR4h0162_WYG_007-19a>¶
落日扁舟似夢中江南人在五湖東静聽沙客行相語¶
明日開帆有好風¶
　　　竹鄉卷子¶
太行山髙揚子深一分平地直千金便須種竹三百个¶
中起詩樓卧晩陰¶
　　　琴士圖¶
風聲水聲十指閒天地龜兹在此間留我一條携鶴路¶
格開黄葉問青山¶
<pb:KR4h0162_WYG_007-19b>¶
　　　唐子畏山水圖¶
蠻天梅雨襍江潮五月青林未可樵泥白草深歸舊隠¶
一支山路入中條¶
　　　小仙曉色圖¶
曉色初分畫者稀吳生醉墨入元微千村萬落月猶在¶
習習雙鳩出樹飛¶
　　　墓樹¶
作花莫作墳前樹三月清明便化泥猶道春來愁尚淺¶
<pb:KR4h0162_WYG_007-20a>¶
黄昬添上子規啼¶
　　　題王從事南游卷¶
德公鄉里亦升堂鼓篋雲山問道忙浦雨梅風南國路¶
萬鼃聲裏到襄陽¶
　　　陳司徒與弟對牀圖¶
夜合燈花相映紅尚書兄弟一尊同雨風蘓髩渾相似¶
白者長公斑次公¶
　　　偶成¶
<pb:KR4h0162_WYG_007-20b>¶
半醒半醉倚繩牀枕石江樓水氣凉豆莢筯長𤓰杵大¶
滿天秋興到南莊¶
　　　山堂¶
馬前一鶴伴予還萬卷圖經又未閒獨喜年來堪自大¶
曲肱無禮對秋山¶
　　　㕔事後觀雨¶
胃强飡飲偶一盆雨勢入屋不閉門手肱曲䦨眼力正¶
水靣已沒芙蓉根¶
<pb:KR4h0162_WYG_007-21a>¶
　　　秋光¶
數行白鷺雪為衣雲葉蘆花作陣飛添個秋光迷物色¶
夕陽無處喚鵞歸¶
　　　魏堂郵亭偶書¶
秋米纍纍㪷十錢醉顴飽腹似堯天依山小戸無禾忝¶
舂蔗成漿也有年¶
　　　濠梁驛書事¶
雞鳴湖白此沙邉斜日山光忽濫川囘坐壁間閒論量¶
<pb:KR4h0162_WYG_007-21b>¶
半生長是逆風船¶
　　　病起言志¶
草野歸心日夜謀青鞵布襪上扁舟蓼花東岸人西浦¶
相對芙蓉各㸃頭¶
　　　閒居¶
不争碁道懶彈琴臨帖觀書偶用心新水鵞黄三百個¶
門東流過是山隂¶
門前小雨罨輕埃江上晴山帶薄雷我鶴比凡髙一格¶
<pb:KR4h0162_WYG_007-22a>¶
茶烟生處却飛來¶
山乗木屐水乗&KR0657;緑桞門前略似陶客亦可來無大嚼¶
黃雞秋壯一拳髙¶
好酒三杯粥一盂數莖頭髮下千梳明燈矮屋松油氣¶
看到人間未見書¶
山客敲門不肯應青藤倚壁坐橫肱秋懐萬里誰知我¶
天目孤雲鴈宕僧¶
閒看舊史争閒氣身約幽人負好期寂處有喧渾不覺¶
<pb:KR4h0162_WYG_007-22b>¶
竹邊牛馬齕枯萁¶
一飲還堪盡一升酒邊萬事不相能春來但覺詩神减¶
夜半烹雞祭少陵¶
　　　草堂¶
寥落川流舊草堂開門正對杜陵莊江村早晩無占候¶
只試風簾影短長¶
　　　雪舟湖夜¶
簫管紅粧擁下船風流猶記十年前老來骨硬無人愛¶
<pb:KR4h0162_WYG_007-23a>¶
一篛孤篷看雪眠¶
　　　秋成¶
五月今年不糶新土塲秋糓大如塵夕陽待月藤蘿外¶
歸路村村有醉人¶
　　　杏花巢鵲¶
三日營巢聚蒺藜烏鳶便欲奪髙棲東風早晩來相管¶
吹上飛花補牖泥¶
　　　扇景¶
<pb:KR4h0162_WYG_007-23b>¶
勝事自知長獨往白雲無意偶同遊飛來花片尋常物¶
十里溪山挂杖頭¶
　　　題畫有感¶
千秋觀下水入田木落秋晴山近天賀監宅前鸂鶒路¶
酒船歸去夕陽邊¶
　　　有懷¶
南枝驚鵲北枝飛碧海青天有夢歸人在畫樓方獨坐¶
滿天明月白雲衣¶
<pb:KR4h0162_WYG_007-24a>¶
　　　夜夢㑹夏德樹同作¶
二月新林花滿枝攀山蹋閣逺相隨老來氣候尋常凖¶
海上潮生正有詩¶
　　　雲莊何君山水畫¶
門裏芙蓉浪裏沙輞川風色似君家只將畫筆當官府¶
閒納秋雲一百車¶
　　　春日曲¶
髙枕傷春睡未蘓半醒殘夢繞南湖鳥無聲處妨人見¶
<pb:KR4h0162_WYG_007-24b>¶
花欲低時要我扶¶
　　　曉起¶
獨立山前半是僧數莖詩骨峭如氷忽看乳燕初飛出¶
觸落薔薇露一升¶
　　　春詞¶
酒堪剛制不禁詩燕惑鶯狂未静時老筆年來愛莊整¶
荼䕷影裏畫烏絲¶
美目青江春出行白雲承襪曉常生閉門要學木居士¶
<pb:KR4h0162_WYG_007-25a>¶
黃鳥相呼坐不成¶
愁結髙城酒作兵相持三月未能平不如兩物都㤀却¶
散漫春窻鳥一聲¶
獨語流鶯春樂章梨花葉底酒洸洸百年已割半生去¶
一歳無如二月長¶
乳鶯啼過桞枝低江雨晴來草葉齊九十日中無好醉¶
落花如夢到棠梨¶
得氣春蟲篆壁遊感時黃鳥説新愁我將定性書當枕¶
<pb:KR4h0162_WYG_007-25b>¶
飛過楊花不下樓¶
　　　石田畫幽人¶
無事山中倦眼摩起來江上踏寒莎月從十五秋光滿¶
今夜梧桐影又多¶
　　　舒嘯草堂¶
杜陵新様草堂低堂下江春碧蔣齊歌嘯有懐誰我識¶
一鶯相對主人啼¶
　　　江神¶
<pb:KR4h0162_WYG_007-26a>¶
公塗海水一般情未可安然掉臂行十日江行無鴨賽¶
惡風吹浪入山城¶
　　　六月二十八日陸行至彭城病暑改從舟¶
妄以千金重此生出門無蔕一身輕南風不動江流静¶
緑樹扁舟煮藥行¶
　　　一真¶
已隨抱朴子同歸漸覺雕龍世事非打坐溪邊照真影¶
年來啖菜也豐肥¶
<pb:KR4h0162_WYG_007-26b>¶
　　　合和驛南望彌望皆白土¶
當時戰血有餘腥白土經年草不青留得遺民㡬家在¶
夕陽村裏掘蕪菁¶
　　　題畫¶
絶巘猶堪安古寺閒居定不著忙人胡僧一隻西來脚¶
冡嶺山頭正出神¶
　　　鉤勒竹¶
雖無大嚼飽公卿終是西山餓骨清昨日醉眠秋影下¶
<pb:KR4h0162_WYG_007-27a>¶
小風吹得紫須横¶
　　　春野齋題郁君館¶
春風隨人出東城貴客曵踵不肯行有人短褐無羈管¶
脚踏飛花聽鳥聲¶
　　　郡齋述懐¶
繁梅晴日畫屏前薄餅新菘錯進筵糲飯龎公野人性¶
騎牛只記隴頭天¶
　　　一松¶
<pb:KR4h0162_WYG_007-27b>¶
不隨桃李墮蕪萊五百年長亦壯哉聞道未央興土木¶
寒流石上有人來¶
　　　魚畫¶
斷港楊花落作萍遊魚水面唼花行新抽獨繭絲多少¶
將下吴門釣晩晴¶
　　　欹枕面山小圖¶
樹卧溪流人偃石野亭凉雨入脾清手横一部南華子¶
山轉斜陽字字明¶
<pb:KR4h0162_WYG_007-28a>¶
　　　七峰圖¶
七峰尖峭似陳兵江外諸山合與争天地年來愛藏用¶
淡雲微雨不分明¶
　　　吴偉畫¶
秋水天長一色如小仙分割借吾廬斜陽紅葉閒留坐¶
推過儒書讀道書¶
　　　不寐¶
裹衲孤眠何處村夜深吠犬若黄昏吟懐欲出尋僧去¶
<pb:KR4h0162_WYG_007-28b>¶
寒月斜光未過門¶
　　　悼孫允廉¶
萬里蒼天尺五墳天不收子地容君西風數陣南飛鴈¶
似學文章寫碧雲¶
　　　古亭¶
寒潮風退磯頭白髙樹紅欺葉上青飄瓦敗簷秋影老¶
路人題作斷腸亭¶
　　　雨中出郊¶
<pb:KR4h0162_WYG_007-29a>¶
魚龍江上正飛騰竹裏歸來笑不能别有好縁生眼底¶
水明雲白一船僧¶
　　　鶴山¶
鶴繞青山何潔白青山近鶴轉分明不知鶴外山多少¶
亂數芙蓉不記名¶
　　　憶山¶
鶴沙舊路春江上暮雨泥橋緑樹間加我廿年閒脚版¶
直須行遍水東山¶
<pb:KR4h0162_WYG_007-29b>¶
　　　松月圖¶
膝當木几耳當松夜色新生秋海東千古今宵有聲月¶
道人不坐寂寥中¶
　　　感遇¶
青山花外旖旎日秋水橋邊寂歴僧眼勘百年天地裏¶
閒來此處㡬人曽¶
　　　溪家¶
紫絮茅花飛入門淺溪幽響出籬根當家老婦無他事¶
<pb:KR4h0162_WYG_007-30a>¶
落日呼歸白鼻豚¶
　　　飲舟中¶
虎丘山烟晩作紫虎丘山花矯起舞措笙落簫都不鳴¶
坐上微聞白雲語¶
　　　過建灘¶
當年開設事難慿水裏乾坤又一層莫是女媧安不固¶
補天墜石亂稜稜¶
　　　歸田雜興¶
<pb:KR4h0162_WYG_007-30b>¶
子隨郎罷孫追翁髙㡌巡檐楊桞風門前泥深犢蹄白¶
船面日出魚尾紅¶
　　　静聽秋聲卷¶
秋聲先到翠山堂六尺孤幃未受凉我愛静時天不静¶
半天飄雨掠斜陽¶
　　　文徵明山水畫¶
天外羣峰入紫青中間有路少人行江深草閣潮如客¶
早晩相過不世情¶
<pb:KR4h0162_WYG_007-31a>¶
　　　一黙為林本聰¶
鸎啼座石燕牕東居士無言木石同最有吟詩禁不住¶
逺携聲響到山中¶
　　　南莊偶成與嘉遇¶
夜探魚罾朝出耕耕漁兩事是平生阿翁樓上休呼醒¶
方與白雲眠有情¶
　　　鄮州歌¶
山入關門海入州海中白蜃吐髙樓公家政簡民安作¶
<pb:KR4h0162_WYG_007-31b>¶
細雨斜陽歸飯牛¶
扁舟白髮芰荷香共指前頭賀監鄉西去洞天還有路¶
人家兩㟁種昌陽¶
斥鹵青陽滄海濵扶桑隔水是文身江城新市無風雪¶
畫鼓朱旛迎早春¶
　　　𤓰䑕¶
食𤓰食實勿傷根生意微微復爾存一䑕作灾猶小耗¶
人間草竊正紛紛¶
<pb:KR4h0162_WYG_007-32a>¶
　　　送嚴惟中¶
當日髙吟白鴈天寒流萬里雨燈船别來楊桞青今㡬¶
相對鍾山説往年¶
　　　二月二日¶
江上輕雲覆戸低杏花開好未黏泥伯勞猶更嫌春淺¶
背坐東風不肯啼¶
　　　贈康鵬¶
何戡一别動經年不在梨園在賈船今夜曲中無越調¶
<pb:KR4h0162_WYG_007-32b>¶
江南人怕鷓鴣天¶
　　　送許習之¶
黃山閣外竹雞啼舴艋風前白浪齊今夜勸君多酌酒¶
陽關只在燭光西¶
　　　雪夜齋居聞朝用吟詩西舍¶
寒宵有警風敲户凍鼓無聲雪滿堂便欲乗舟下溪去¶
詩家只在竹西房¶
　　　靜齋¶
<pb:KR4h0162_WYG_007-33a>¶
此中動静互為根四壁虛齋萬象存茶竈不烟春火伏¶
鳥鳴竹響正開門¶
　　　枕上作¶
山中飽飯廢三餘老眼無光懶讀書夜半不眠非有約¶
滿天風雨響椶櫚¶
　　　楊光禄致仕歸鄉¶
平生付公論履道有神明世感朝雲滅心歸春草生走¶
沙迎故吏啼樹候殘鶯試問餘年事湖山無盡情¶
<pb:KR4h0162_WYG_007-33b>¶
　　　贈杭東鄉¶
白璧名方重黃金用未舒欲將南去舸收載北㳺書碧¶
草莎雞候青山荳莢初家僮得來信長篲帚烟墟¶
　　　京師送沈署丞還宜興¶
别酒不成酣停杯放劇談雖依星斗近終念水雲堪野¶
漲通朝扈春山結早蠶故鄉無限興非是戀江南¶
　　　有感題雲山圖¶
謾説歸來好蘧然一繫匏我離天漸逺秋與寺争髙澗¶
<pb:KR4h0162_WYG_007-34a>¶
底雲長懶人間夢亦勞畫圖飛不入餔餟近蠐嘈¶
　　　出門¶
何處問西東乾坤亦醉中浦雲晴帶濕秋樹暖生蟲案¶
上行飢䑕墻頭飲絳虹期期不出口斗酒對隣翁¶
　　　自述¶
歳月有今數乾坤多此身惡懐時避客夢語夜驚人淺¶
道難還古陳粳不繼新誰憐伏莽下白首病詞臣¶
　　　許君春山圖卷子¶
<pb:KR4h0162_WYG_007-34b>¶
山客春長醉日髙呼乃醒抱沙溪鳥白飼葉野蠶青小¶
雨瘢晴石閒雲幕晝亭黜聰今久矣誰且詰㤀形¶
　　　寄徐東隠¶
我性躭迂僻公今亦憚煩地偏如隔壤溪曲愈深村桑¶
扈春前枕蜣螂雨後門更求人境外山水謝公墩¶
　　　雪隠題顧郎中卷子¶
芒履去無痕何人割曉昏只疑吾夢寐别在一乾坤五¶
石深缸酒千峰獨板門退藏猶未密花發暗香村¶
<pb:KR4h0162_WYG_007-35a>¶
　　　送王朝噐致仕還閩¶
劉向今身老疏公志未迂甲科三戍後勞伐兩朝餘海¶
物懐鮮錯川流送小車對門彭澤宰髙興近何如¶
　　　輓葉司訓父¶
人世去千載泉臺歸幾重青山埋病骨落月夢衰容屋¶
老來新燕田蕪剰晩菘誰將寄涕泪風雨水西鐘¶
　　　飲陳氏竹林刻詩竹上¶
竹痩立詩骨苔圓獻酒錢水光揺地上天影到書前老¶
<pb:KR4h0162_WYG_007-35b>¶
景無千歲殘題又十年稚兒如解意伴我筍根眠¶
　　　寄李誠之¶
淮南君尚卧吾亦到江東細札閒中寫新詩别後工晩¶
懐江竹雨秋髮渚蓮風莫負黃雞月山牀一醉同¶
　　　氷崖¶
對面髙崖立盤迴石㡬層近天多得雪帶雨或成氷夜¶
皎疑游鹿溪明雜亂藤時將山脚水淅米飯隣僧¶
　　　山居即事¶
<pb:KR4h0162_WYG_007-36a>¶
髙齋獨眠起雲午坐來虛林近憎啼鳥溪清見伏魚果¶
登留客喜箕踞揖人疎多少躭山癖年來覺漸除¶
　　　石亭¶
我愛崆峒下幽亭傍石宜晝檐溪影動秋榻蘚花移聽¶
竹留僧久看山得句遲悄然天境裏未有世人知¶
　　　石峰¶
莫道愛廉隅天然骨立殊不雲秋共老得月夜非孤此¶
脚曽登不當頭頗碍無百年吾隠几為汝有詩逋¶
<pb:KR4h0162_WYG_007-36b>¶
　　　為余君題保竹卷¶
豈不䕶枝葉深培在此根皇天應有意人竹兩多孫饞¶
腹空千畆清陰葢一門興來不暇問脚眼到君園¶
　　　黃翁壽日¶
竹祖垂垂老而翁或共庚夜書燈下眼春杖陌頭聲綺¶
里初歸漢龎公未入城穤田三百㪷為酒樂長生¶
　　　自述¶
脚少扶持力東山未及登野眠孤似鶩衰鬢短于僧盎¶
<pb:KR4h0162_WYG_007-37a>¶
盡愁空室星䦨算故朋日抄書百紙眊眼不宜燈¶
　　　西山游¶
廬嶽有良期登臨老恨遲索竒尋漢雋行李帶唐詩淺¶
澗雲流雪深山䑕學麋不須問仙訣小隠是吾師¶
　　　希齋晩逸¶
納納上羲皇原非學楚狂罋雞天易老海鳥日髙翔篾¶
席秋光濕𤓰田雨氣凉微吟伴閒歩好景在斜陽¶
納履何所往青天不問程割雞留客雨賣藥出門晴彭¶
<pb:KR4h0162_WYG_007-37b>¶
澤偶同飯長沮非獨耕鶯花久無夢只怪近春城¶
　　　送陳君還蒲陽¶
南閩鄒魯俗曽未薄江東覽勝横秋鶴歸程入暮鴻緑¶
蒲新歳事老守舊山公問信慿君寄揮毫似夢中¶
　　　聞新鶯¶
樓角一聲知風邪雨爛時爾來長有信我老本無期越¶
藻青相待吴糧白恐飢南人習仁善繒弋上蛛絲¶
　　　朱仲德金陵别意卷子¶
<pb:KR4h0162_WYG_007-38a>¶
新安佳孫子長揖陌塵中書記春江濶詩聨上客同馬¶
鳴雙樹緑花蒂㡬州紅離思何曽惡青山行未窮¶
　　　陳復新輓詩¶
湖海聞髙譽風神若見之化從觀物後清似在山時曉¶
鼓沈河樹秋塵生研池凄凉携鹿路來者復為誰¶
　　　輓徐心齋¶
江水夢來急飛花不返魂醉鄉王績酒飯顆杜陵村格¶
筆横詞苑飄衣到里門故人多少泪雲月寄黄昏¶
<pb:KR4h0162_WYG_007-38b>¶
　　　送駱經幕¶
離思隨春色人行花亦紅帝廷趨斗北鄉里過山東天¶
道崇居抑雲司論有功鳥鳴杯酒裏萬里鴈毛風¶
　　　菜蟲圖¶
閒門通翠圃野意頗芳菲土菜何青白春蟲亦走飛誰¶
家桃李盛此地綺羅稀合㑹東園老茹芝言是非¶
　　　夢遊雪竇寺¶
木杪上丹梯何人手共携緑江飛白鸛陰洞出晴霓落¶
<pb:KR4h0162_WYG_007-39a>¶
葉隨僧散浮雲入院棲疑應夢中事聽到午鐘迷¶
　　　感事二首¶
古昔聖賢國今為鬼魅塲事權投寂寞父子見凄凉地¶
出廉泉細天流濁渭長誰收首陽骨雪白照斜陽¶
感事秋雲變憂時夜雨䦨到門交富客稅畆及王官屋¶
破雞聲晩江虚桞影寒遥聞太平信起舞夜漫漫¶
　　　贈鄭崇善定海¶
千年真長令忠孝倚平生糓熟塗歌起官清縣鼓明禮¶
<pb:KR4h0162_WYG_007-39b>¶
堤防海浪天監矚山城暫借鳴琴隙飛杯送我行¶
　　　寄余潤之¶
直以遭時拙而深筆研功思君秋海白坐我夜樓紅暗¶
葉堦前走清砧夢處通壯游心未巳龍劍得其雄¶
　　　邢子用山居之作¶
青嶂挿天隅堂幽美事俱谷聲隨屨近山腹繞門紆草¶
發春先驗溪奔意不趨大觀齊物我不是學楊朱¶
　　　秋日飲佛國寺用夏徳樹韻¶
<pb:KR4h0162_WYG_007-40a>¶
碧殿紺園西微風吹蒺藜安禪閉深戸驚鶻墮危棲雲¶
為青山在蟲過白露啼重㳺有無得十指豈能齊¶
　　　送茹貢士還京¶
北土來應逺南州語未便鄉心揺絳蠟别思拂朱絃海¶
色孤舟路春聲百鳥天還期燕市酒同醉鳯城邊¶
　　　月亭¶
明月生東海亭開興較長樹虚通夜色雲薄漏秋光野¶
博聞人語山書見字行所嫌猿與鶴啼白半堦霜¶
<pb:KR4h0162_WYG_007-40b>¶
　　　自貞卷子¶
貞節自家事兹言是確論未亾扶弱息終老樹衰門豈¶
為芳名激焉知薄俗敦南溪有剛石抱柱土床根¶
　　　送薛世成之官湘潭¶
薊北三行酒湖南萬里官平分天上月獨照馬前寒野¶
水揺宫桞遺民説畹蘭楚鄉今大熟禾黍及征鞍¶
　　　山居圖¶
水墨幅員裏真成前後村溪流卑似抑雲勢猛思吞突¶
<pb:KR4h0162_WYG_007-41a>¶
濕烟催飯衣陳日送暄朝當迓新客春到翟公門¶
　　　採芝¶
採芝緑林下草木映山衣獨觸輕烟去羣隨蒼鹿歸鶴¶
膏參夜煮茗掌共朝晞歳覺身能舉行將歴翠微¶
　　　寄吴中知者¶
有吴季子去無蹤海上髙流此再逢黒虎陳前曽族頴¶
白雲鄉裏懶騎龍五湖劈橘臨秋水獨寺尋花趂暝鐘¶
我亦乗桴來候子緑蘋深處採芙蓉¶
<pb:KR4h0162_WYG_007-41b>¶
　　　賦老¶
柘老桑稀繭未成懶蠶無力罷經營惡懐每向笙歌起¶
好句偏從牏厠生改燧鑚榆新歳事迎猫食䑕晩年情¶
鼕鼕縣鼓寒無凖夜半東方不肯明¶
　　　齋居書懐與吳進士時在大理寺¶
寒肩峭壁聳孤髙此日齋宫戒頗牢白土軟塵藏緑草¶
春空晴日見秋毫薄官未負三年學新歳剛抄一部陶¶
記入寺門幾元夕七番燈火照青袍¶
<pb:KR4h0162_WYG_007-42a>¶
　　　暮春偶成¶
餂筆揮毫不了縁放翁心事日茫然千村土犬月照雨¶
半夜江魚潮入田睡鶴小堂依病竹挂猿深樹繫空船¶
有情天地方相得未是匆匆話别年¶
　　　弔岳武穆王墓¶
侵疆幾復捲鯨鯢一檜横遮帝眼迷直北山河㤀故土¶
江南烏鵲作安栖皇天此日真難問長劍何人得再提¶
寂寞墓前青血在一抔還覆趙家泥¶
<pb:KR4h0162_WYG_007-42b>¶
　　　恒思遊天童未及夢或到之¶
聞説名山近上台每慿孤夢繞崔嵬雲從貝葉文邊過¶
人入蓮花漏裏來大士作齋吹宿火伏龍潛水抱輕雷¶
一塲殘寢隨鐘覺日出東方事又催¶
　　　輓戴思直先生¶
莫將夷跖費閒評詹尹從來卜未明生有文章留檢底¶
死無甔石累身名乾坤自好鳥三月風雨不晨雞數聲¶
急水飛花鄉里淚返魂何䖏乞更生¶
<pb:KR4h0162_WYG_007-43a>¶
　　　讀于肅愍公傳二首¶
昔聞長老談公事今日分明得傳看手把一麾扶九廟¶
口持孤論奪千官北門鎖鑰非輕付中國鶯花不改觀¶
功在乾坤身殞草風吹碧血夜漫漫¶
尚書非樂踐危機社稷擔當合付誰終古天心初莫定¶
千年國是乆方知汾陽舊食生前報肅愍初刋殁後碑¶
碧瓦廟簷春有力古松挺鐵兩三枝¶
　　　越州懐古¶
<pb:KR4h0162_WYG_007-43b>¶
句踐雄圖得計來苧蘿山外起髙臺浮雲故堞終無盡¶
去國扁舟遂不囘郭索上田秋水暗鸕鷀拂樹野亭開¶
傷心更有雲門寺頭白山僧掃劫灰¶
　　　望夫石¶
一别夫君㡬暮朝山花墮髻不粧翹眼隨斜日應難落¶
骨立荒江未肯銷夢裏天雞霜渺渺耳邊山鬼雨瀟瀟¶
業身定是靈妃化越水湘烟對寂寥¶
　　　三節¶
<pb:KR4h0162_WYG_007-44a>¶
練麻績雨共黃昏促膝寒燈亦自温一代蘋蘩吾與汝¶
百年門戸廢而存分明氷雪傳心事指㸃桮棬付子孫¶
草野寧無良史筆掇書遺事古今論¶
　　　都氏節義堂¶
二字雙懸節義名人間此處指都卿鴛鴦早别鏡中影¶
母子相依兵後情令女肺肝今尚爾公孫氣骨久如生¶
年年一㸃天心在風雨堦前開决明¶
　　　金陵送徐少叅之任浙中¶
<pb:KR4h0162_WYG_007-44b>¶
叅藩重寄老成優已有先聲下百州天上星辰離舊次¶
夢中山水作真遊江流淨練縈華髮船起清歌答素秋¶
南國樓臺多少事還公紙筆記先憂¶
　　　送徐揮使把總南日水寨¶
郡樓移席更江亭南日遥看海樹青虎尾捲旗雲滿座¶
馬頭試矢雪隨翎酒酣不住山猺舞軍令先敎水怪聽¶
莫把一隅當小事彈丸萬里繫朝廷¶
　　　竹輿過曹娥沙書事¶
<pb:KR4h0162_WYG_007-45a>¶
孝女江邊老又行菖蒲風外苧袍輕潮如愛客隨人逺¶
雲不過峰與樹平魚入浦船商欲動粽香田屋雨初晴¶
黄鸝知我歸來路先去東山報一聲¶
　　　桐廬道中¶
諸山夾水一千重七月扁舟汗雨濃櫧葉全青秋隠浦¶
桐江半黯月當峯淺流見石髙于象旱氣横天白似龍¶
來濯清風子陵廟豆無丹荔薦芙蓉¶
　　　遊孤山拜和靖先生祠¶
<pb:KR4h0162_WYG_007-45b>¶
先生剰住在孤峯隔世相尋尚可從青草去分春水路¶
畫船來貯夕陽鐘百年老子心相似一豆新魚味不重¶
我有白鷴公有鶴雪晴雲散共開籠¶
　　　秋晩登君山¶
十年兩醉君山酒山下民風似昔年青帕茜裙耰麥女¶
銀鱸紫蠏入村船霜焦葉破猶藏寺江浦沙髙未作田¶
病骨登臨尚强健風吹孤𠻳落秋烟¶
　　　遊靈谷寺宗長官留别因飲于此¶
<pb:KR4h0162_WYG_007-46a>¶
出城望谷十五里吹㡌東風一靣當春桞變禽驚首夏¶
午林騎馬忽斜陽逢僧方外衣冠薄食笋山中匕箸香¶
記取宗公今日别千峰鐘磬晩蒼蒼¶
　　　遊雪竇寺¶
春寺蒼茫春鳥鳴竹輿嫋嫋上天行路藏幽竇千年雪¶
雲借深山半日晴乍入鼓鐘真夢寐相看麋鹿是平生¶
茶鐺詩卷隨身轉未信招提宿未成¶
　　　南岡為朱克諧僉憲¶
<pb:KR4h0162_WYG_007-46b>¶
不數前朝五桞莊物情風思在南岡乳鶯啼過紅梨熟¶
雄雉肥時碧笋長雙漿渡江分野色兩峯當戸轉晴光¶
蒼生望眼今何似未許東山不下堂¶
　　　徐隠君宜晩卷¶
邜酒纔醒酉酒濃出門小雨洗秋容未收殘果紅棲葉¶
欲落斜陽紫滿峰行客有家投逺聚歸禽無序逐昏鐘¶
人情景物都宜晩坐把長竿拂卧龍¶
　　　送劉子吉¶
<pb:KR4h0162_WYG_007-47a>¶
相逢一度面猶生忽漫詩篇寫送行立馬江山正繚繞¶
入雲鴻鴈不分明沙城近到鄉音習布襪輕來海氣晴¶
人道君身是神物他時風雨看峥嶸¶
　　　次韻朝用公署漫興¶
泠泠孤磬出烟微半面西風淡落暉人逐樹長成偶影¶
鳥隨雲去作髙飛流年宦學徵詩稿滋味山耕憶布衣¶
世事巫咸何必問吾年今已過知非¶
五斗功名亦不微好懐長自綽陽暉酒觥老去纔知滿¶
<pb:KR4h0162_WYG_007-47b>¶
筆勢春來只欲飛夕潦未乾還及履陰苔不掃或成衣¶
偶然詩景居然就始信西崑鑿者非¶
尋常莫覺此生微花外雲光桞外暉世事十年班馬逐¶
好懐一片白鷴飛酒當醉䖏呼山茗凉未生時結草衣¶
氣味從來有相似詩窮不信孟郊非¶
忽覺潮聲到枕微誰家洴澼打晴暉空雷不雨龍淵伏¶
乍暑新蟲蝠暝飛詩句健時心仗手遊期逺處杖牽衣¶
與君唱答何當了猶起更端問是非¶
<pb:KR4h0162_WYG_007-48a>¶
　　　不入城¶
不入城而又入城半生心跡未分明乍逢麋鹿相招去¶
今覺山林有路行越絶漫須悲往事吴歌且自學新聲¶
雪蕉霜桞垂垂在寒對衰翁亦有情¶
　　　西湖遊題毋侍御卷¶
畫船雙槳古今同湖曲垂楊半渚宫烟逐帝魂流水上¶
鳥依僧夢白雲中山花欲接遊人語溪獠新歌太守功¶
忽漫風光容易失不勝春望小樓紅¶
<pb:KR4h0162_WYG_007-48b>¶
　　　送何舉子汝和還江西¶
一迴相見一迴好髙論峥嶸不倦聽曉惜流光臨寳鏡¶
夜攤文字對華星蘼蕪野送王孫緑鳬鴨秋排河漢青¶
我老城居閒隠几待君春信耳驚霆¶
　　　新霽和周仲鳴韻¶
馬踏江光動淼微雨收江上未深蹄人知舊路山藏郭¶
鳥悦新晴樹滿溪漁浦細帆橫翠葦野氓髙壁圬青泥¶
謝家句法驚神鬼老我相逢下首低¶
<pb:KR4h0162_WYG_007-49a>¶
　　　趨杭夜泊湖口¶
詩骨峥嶸肯獨眠不禁湖雨亂喧船山低水影疑無地¶
海逺鷄聲若在天殘夜㫁雲迎缺月昔年荒徑入新烟¶
探囊手測金深淺不彀揚州買鶴錢¶
　　　東歸㑹稽道中¶
稽山東出鳥門斜春晩烟晴感物華十里長亭栖短樹¶
滿天晴日落黃沙蠶生野屋鳴桑葉水送漁舟入麥花¶
引手來朝指歸路小江髙桞是吾家¶
<pb:KR4h0162_WYG_007-49b>¶
　　　遊天界寺次韻馮子際王叙之¶
焚香交襍澗花馨世界天開一戸庭客欲入山消息大¶
鶴聞墮石夢魂驚溪流曽㸃僧頭白山影横侵佛面青¶
風日來朝晴更好雨中先見兩三星¶
　　　閒居言志¶
老著芒鞵猶健行閒從物外起經營土喧蚓唱連三月¶
春睡鷄啼過五更迎日捲簾收宿霧趂雷尋笋掘山坑¶
昨非今是心方定也學龎公不入城¶
<pb:KR4h0162_WYG_007-50a>¶
　　　冬夜書左氏壁¶
兒孫長大眼中來歳晏天深覔數杯半夜寒温灰裏火¶
百年灾異雪中雷事如有種生難了錢已無神去不囘¶
相見官梅顔亦厚東風又作一番開¶
　　　新正漫興¶
滿壁晨光不可眠地爐新燎栢枝烟案頭新紙更陳檢¶
門外寒江是舊年止酒有詩還自解送窮無鬼只虚傳¶
襟期安得二三子擬約齊山泛酒船¶
<pb:KR4h0162_WYG_007-50b>¶
　　　錢塘雨夕¶
歲寒風郭鬢華新暝結虚檐客舍貧千里有家難入眼¶
百年惟影不離身爐藏宿火吹猶活雨闇遥鐘聽未真¶
越鳥莫啼泥滑滑來朝江上有歸人¶
　　　石假山漫興¶
瓦雀檐頭啁哳鳴小山幽意静邊生風泉闇激無全暑¶
雲日相欺得半晴石學枯禪叅壁坐螘縁新蔓過溪行¶
百年蹤跡收來此猶恐人間有浪名¶
<pb:KR4h0162_WYG_007-51a>¶
初著三峰便古蒼曲欄四靣白霞光蓬萊裂地分迂叟¶
天姥飛雲入短墻朝士絶書金屋逺隣僧敲夢竹門凉¶
碞阿安個方池子小作江湖釣夕陽¶
石色山光照晩年城隅少地有餘天放船人誤桃花裏¶
乞食僧叅栢子前幽侣可容浮海筏清時不用鑄山錢¶
傳經心事知何似七尺藤牀對崦眠¶
　　　將之鄒溪過東錢湖作¶
眼光久誤是非機今日湖頭試道衣狎浪鳬雛依母出¶
<pb:KR4h0162_WYG_007-51b>¶
衝人雉羽挾雌飛晩晴沙客歸村小春病山僧下嶺稀¶
不負風光答佳句前身誰是謝元暉¶
　　　義興沈時明天趣卷¶
心想閒來清似水乾坤納納赴幽期數花溪上坐終日¶
逢客林中留㡬時海燕未囘雲占壘山童忽報雨臨池¶
來朝尚有天隨子相約春江下釣絲¶
　　　送陸子淵還上海¶
白石孤城雨㸃斑送君恰似送春還蠶天好繭晴初結¶
<pb:KR4h0162_WYG_007-52a>¶
水殿眠龍晝不關中散風流傳海上建安詞賦落人間¶
别愁定託江門月直映淞南第九山¶
　　　書趙芝巖輓詩卷¶
玉立長身如見之紫芝巖下好光輝十年一别剛迴首¶
老淚深情又濕衣春草地紅生躑躅曉山燈暗落薔薇¶
故城耆舊今多少轉覺年來眼裏稀¶
　　　齋居值雪感事¶
蒼茫何處測天倪三日清齋慮未齊雪逐春來猶是瑞¶
<pb:KR4h0162_WYG_007-52b>¶
詩隨景造不安題新年樂國千家酒痩馬行人萬里泥¶
閒事關心續燭坐隔湖聽到丑時雞¶
　　　送朝用僉憲山西¶
十年大道感親聞雞鶴㤀形日與羣春逐鸎花杯裏散¶
江流天地眼中分客懐戀土看吴月馬意先人入晉雲¶
經略肯分閒筆研豈無長賦弔河汾¶
　　　送儲侍郎¶
名世文章受竊教日光家至得新鈔應期翥鳯真千仭¶
<pb:KR4h0162_WYG_007-53a>¶
利見龍飛正五爻堠吏出迎穿浦樹羣公追祖進山肴¶
過門淮海遑將否囘首春城定倚橈¶
　　　新正與朝用唱答用其韻¶
海霞照屋曉光髙春事關心睡不牢人到百年一過客¶
吾當十日九揮毫時名滿地㤀消息諧謔隨宜散鬱陶¶
料理東風今有凖轉頭吹到使君袍¶
　　　秋雲¶
乾坤何物寄髙情檢㸃秋雲一片輕偶向定僧叅野座¶
<pb:KR4h0162_WYG_007-53b>¶
或隨飛鶴趁溪晴吴峯雨薄垂髙影楚竹天深礙去程¶
莫道無心任飄忽年年釣石與漁争¶
　　　送董啟之侍御¶
長揖人間鸑鷟姿大篇時復畏雄詞十年萍逸真無繫¶
六月𤓰成似有期東國舊廬龍懶卧上都新事鵲先知¶
天應直候清平起五兩南風迅迅吹¶
　　　送李司空¶
年來歸興百川東太極岧嶤有疏通栗里舊風髙靖節¶
<pb:KR4h0162_WYG_007-54a>¶
龍門新社得司空茗甆酒盞醒還醉雲錦風髯白又紅¶
蹤跡飄然肯囘首弋人何處簒冥鴻¶
　　　陶君桞莊詩卷¶
桞市南頭丈五塵却于深處得清真隔江燕影常來晩¶
當戸鶯啼直過春暮雨突衝無獵騎社天沈醉有歸人¶
逺尋二十年餘計割取東墻作我隣¶
　　　寄計惟中¶
流漸荏冉逐行舟先後從君出帝州龍虎一時皆散地¶
<pb:KR4h0162_WYG_007-54b>¶
江湖滿眼忽深秋峥嶸舊論春風座汗漫殘書夜雨樓¶
何日山城秋酒緑百杯飛送説離愁¶
　　　送葉司訓¶
公事閒來恰送君萬山烟樹倚斜曛離歌對酒無三疉¶
殘暑先秋退一分人向别時方是客江于南去半無雲¶
隨君夢落西齋小坐裏春風長燕芹¶
　　　落花詩次沈石田先生韻¶
幽歡失賞恨方新酒盞寒生饌味陳犬吠月妖江上影¶
<pb:KR4h0162_WYG_007-55a>¶
馬隨風瓣陌頭人更三已遂成殘夢身百應難贖再春¶
庭北風光差可咏獨憐君側有人嗔¶
風向東來花向西風花天氣意如迷人憐娬媚何曽掃¶
鳥到凄凉不肯啼響屧廊前悲越女踏歌江上舞巴㜎¶
餘芳未了東城興春痩誰仍手共攜¶
　　　游佛國寺次王侍御韻¶
山行雙耳足鶯啼春潦霑裳手自提古刹今僧相見少¶
新篁舊竹長來齊茗甆取水妨龍毒革履穿花得麝臍¶
<pb:KR4h0162_WYG_007-55b>¶
侍御頗知吾碧眼昨來長紙送新題¶
　　　泊淮陽驛訪李郡判成之不遇¶
依微帆影歛江干粉堞青城㟁幘看山向北來多古色¶
路從西去有春寒陳茅野屋相連破髙桞風鴉不自安¶
今夜使君何處在鹽城遥憶去漫漫¶
　　　與孫允防司訓别久操舟夜過飲中作¶
枯潮不到古城邊努力篙師夜進船白髪青衫見君處¶
風簾細燭醉人天麒麟官舍增三子蝌蚪殘經又十年¶
<pb:KR4h0162_WYG_007-56a>¶
正好相逢不相别數聲昏鼓送寒川¶
　　　寄杭東卿秋官¶
眉采清風定如舊思君不見夕流深燕駒北赴當年市¶
越鳥南飛何處林客夢夜寒常懶作詩家春老亦髙吟¶
芭蕉葉短青還在細寫悠悠别後心¶
　　　寄孫吏部同年¶
馬前同看陌塵紅一十年來似夢中鳴鶴天聲揚日下¶
小桃風瓣落江東詞鋩讓鬼殊難送詩癖為城未易攻¶
<pb:KR4h0162_WYG_007-56b>¶
欲問佳期天近否絳河終夜挂梧桐¶
　　　送愚隠劉先生還廬陵¶
留都下馬能㡬日纔入秋風歸思濃老去心情傍鳬鶩¶
晩來詩句上芙蓉盛時雲日開文繡何處烟洲信短篷¶
乍别仙郎定惆悵不勝江月坐初鐘¶
　　　越中盛水感事¶
短髮扁舟越水濵斜風亂雨夢中身四更水白先疑曉¶
二月山寒未受春新燕舊巢來有所孤村獨樹住無隣¶
<pb:KR4h0162_WYG_007-57a>¶
城隅零落殘僧影猶似吴兵過後人¶
　　　竹屋¶
甘棠館下地如今方廣優涵竹屋深千畆笑人耽逐逐¶
百年著我寄陰陰溪流響至通幽籟風拂枝開見遠岑¶
安得與公分榻坐夕陽聨句答春禽¶
　　　出郭¶
一部新詩一部蛙夕陽出郭路幽斜水邊地冷苔生髮¶
山外民貧竹有花厖犬上墻嗔過客牛羊下坂逐歸鴉¶
<pb:KR4h0162_WYG_007-57b>¶
誰歌白石南山岸不是陶家是寗家¶
　　　宏路驛早發¶
赤瓦黄茅數百間居民多事早開關濕螢熖竹火依火¶
疲馬出郊山復山照路野花應自笑上天雲鳥㡬時還¶
手中秋扇難遮得梧葉風前客髩斑¶
　　　質菴為黄用芳賦¶
犧尊不飾似迂愚人到真純事始無酒醵隣翁期盡飲¶
手摩孫子敎相呼虚文上薄顓孫氏知已平交棘大夫¶
<pb:KR4h0162_WYG_007-58a>¶
聞説東村耕事近手拖方竹耳提壺¶
　　　送周茂中還鄉¶
寒氣江山濫不収青螺蝟縮紫髯虬殘年滯雪傳新歳¶
五日敲氷過一州水底龍泉能照夜雲中鵬翮要逢秋¶
也知鄠杜天非逺王掾年來尚黒頭¶
　　　送王侍御父歸烏程¶
一見先生一洒然神儀如鶴在秋田袖中健筆風兼雨¶
身外芳尊日似年曲磴飛梯游了寺紅菱白藕夢歸天¶
<pb:KR4h0162_WYG_007-58b>¶
苕東漁伴尋常有第㡬灣頭洗釣船¶
　　　之平海¶
青天欲盡海雲東遥見孤城浩蕩中紗㡌白浮行地土¶
布輿青捲下沙風漳河盜滅憂仍在越國秋深信未通¶
薦黍莫愁常作客水邊來去有漁篷¶
　　　天雨雪七十日偶晴得塟先妻¶
雨雪雲頭散積陰微晴如下塟棺金垂楊終古今朝始¶
芳草平田此路深老去枯骸難獨立春來寒夢日相尋¶
<pb:KR4h0162_WYG_007-59a>¶
剪茅欲結思亭子與雉同飛不出林¶
　　　自遣¶
門堂塵土不秋毫五尺新苕喜自勞緑野日中僧笠小¶
青天雲静鴿鈴髙偶成佳句狂幾杜自漉新䤇略似陶¶
舉土作山纔一丈對風仄枕聽松濤¶
　　　將西遊訪舊感懐¶
扁舟昨夜雨如塵今日微晴上緑蘋路入林低潮裹樹¶
山行月黒虎窺人道逢知者詩増價身到衰年酒是親¶
<pb:KR4h0162_WYG_007-59b>¶
震澤白雲無恙否相思千里一勞神¶
　　　古意¶
井中有水通天河井性何曽通浪波不知誰作轆轤綆¶
亂我心緒當奈何井底泉義士志昨夜東風怒捲地井¶
上太行吹不去¶
　　　誤馬曲¶
郎騎白馬若練帶青絨作韁玉為轡别時馬前細屬目¶
郎心或改馬色在太行山頭烟霧深馬色亦似遊人心¶
<pb:KR4h0162_WYG_007-60a>¶
終日出門望白馬浮雲細草何陰陰占雞卜響皆不定¶
鬼神那識楊花性思君白髮千丈生蘭花無香藕花病¶
人生不如燕子飛朝銜青蟲傍壘歸儂家花落葉滿樹¶
郎騎白馬西家去¶
　　　吴娃曲¶
鴛鴦始雛羽未黄吴娃十四依母傍畫眉令作新月格¶
著粉敎學荷花妝娃年雖少能自惜母言似良意甚慝¶
俟妾十五身漸長賣妾奉侍青樓客東家阿母盎無米¶
<pb:KR4h0162_WYG_007-60b>¶
幼女牕前相笑喜養鳩嫁鳩禮所宜零落甘隨草木死¶
黄金雖多何足誇妾眎黄金如土沙寜令五十無夫家¶
　　　短歌行¶
有翁野望泪滿眼掇衣渉水水過腕時飢野雀鳴喧啾¶
隨翁入屋如有求物性無過得一粟翁雖三餐百憂足¶
東隣鳦鳦割生鵝享賔樂客酒滂沱鳥性只求無網羅¶
朱門雖髙不相過¶
　　　寄楊名父先生¶
<pb:KR4h0162_WYG_007-61a>¶
偶出國南門秋風動吳沼佳人隔扶桑日出方杲杲照¶
見玉雪膚徳音日三澡飄飄白霞裾覆以青桂葆南北¶
不可㤀星辰隔昏曉彼媸不自陋鉛華以為巧豈不傷¶
遲暮那復事妍好夜理機上絲千端縈積抱達旦始成¶
章一寄萬里道¶
　　　奉答徳樹¶
童子來雪中遺我髙士牘悠悠牘中語新葅咀寒緑令¶
人發浩興臨流取桃竹削竹勿傷手尋君曲江曲¶
<pb:KR4h0162_WYG_007-61b>¶
　　　喜雨後篇¶
士申祈得豐續熟望癸酉以為官府職漸舉百廢後去¶
冬孟仲月逺入是嵗首百日不一霖天漢浄如帚民曰¶
吾小人立計春最厚牀頭種子白撤土日巳久滋潤不¶
相濟田容白&KR0008;剖予乃召民言罪在予徳醜我民不吾¶
釋如纊挾之肘吾亦矜吾民如身卧在疚南衢畚草壤¶
北巷辟雞狗入山顙龍湫拜道麈楊桞林公(謂見/素)真宰¶
心恭敬尤不茍湯餅慰飢渴士吏遍入口舁龍入雩庭¶
<pb:KR4h0162_WYG_007-62a>¶
感應㨗桴缶續日便得雨人稍事南畆寮屬益精䖍誓¶
公各勿負終然動帝衷&KR1480;霈喜大授河流無髙平牛馬¶
失來走縹縹馳雲師曳曳鳴電母千村樂新作百農應¶
歌吼㑹當起倉積且毋辨筲斗隔雨聞農談亹亹及太¶
守我今老且慵于汝力何有¶
　　　望雲思親卷子¶
浮雲興大陂悠揚忽㫁續遊子感時序升髙振芒檋親¶
舍隔秋海逺入千里目我願雲有神結為雙車輻朝發¶
<pb:KR4h0162_WYG_007-62b>¶
暮及庭安事騎黃鵠¶
　　　錢廷節母輓詩¶
君昔速觀化神依獨木主辛苦四紀餘死復與君伍手¶
持白玉璫納君懷袖畢璫有貞節文上不愧秋日秋日¶
復秋日射見江水深江寒蓮葉死生子多苦心¶
　　　畫蘭為朝用賦¶
風絮何悠揚下襍塵土飛澤蘭無情思流水澹容輝此¶
草久不見重我長相思客有水墨技為汝傳芳蕤一本¶
<pb:KR4h0162_WYG_007-63a>¶
數百葉中花藏幽竒置君隔疏綺相對無一詞但知守¶
貞性焉能明素懷畫蘭不畫意蘭花不如草至今蘭與¶
草無人辨惡好¶
　　　傷親詩¶
凉風起中堂蹶我骨肉親蛛絲度空幕月光照流塵雞¶
亦不肯鳴天亦不肯晨悠悠漆園夢千載蟪蛄春安得¶
東牕日重照白頭人¶
慈烏失其母嚥喉無好音落日雪片急低飛下丘岑隨¶
<pb:KR4h0162_WYG_007-63b>¶
身幸有影與雪兩沈沈天無十日雪烏懷百年心來朝¶
雪自晞烏啼只荒林¶
金風既戒秋城空月出早砧杵西江鳴寒聲發孤小賤¶
子不願聽誰肯為輟搗萬户一片月何以分惡好仰昐¶
石楠樹中夜落飛鳥¶
哲人日巳逺誰謂天有徳隴樹日已長誰謂春無力春¶
能發樹枝樹無怨春色暖風不作花零雨下清滴啾啾¶
樹間鳥喚我拜寒食¶
<pb:KR4h0162_WYG_007-64a>¶
由也昔未貴日負五升米為親煮饘粥親悦由起舞親¶
死南遊荆廩粟多如土開襟視肩痍皮色潤如乳更使¶
米上肩日光向西吐¶
糗粻纔餬口云胡道三牲五日不一肉鬵釜無腥烹所¶
期在末晚親豈解長生親死兒有肉唼囁如鼯鼪孝哉¶
潁大夫猶泣生前羮¶
晨雞號如故夜燈豈無光天地一昏曉悲歡異人腸往¶
時雞與燈聞見在髙堂今日雞與燈颯如丘壠旁俯仰¶
<pb:KR4h0162_WYG_007-64b>¶
百年内誰能無感傷¶
蕙帳吹晩風慈幃死秋竹猿鶴如有懷噭噭鳴山曲我¶
聞猿鶴啼猿鶴應我哭風起月色暗江流影如墨虚堂¶
誰與言中夜起燒燭¶
　　　遊長山¶
偶偕羣從遊騎馬秋山冷笑語應谷聲揚鞭亂江影入¶
山尚未深而有山栖境紅子落長藤蒼苔覆眢井短棘¶
刺我衣朔風吹我領飢腹覓蕨根健步出松頂樵人四¶
<pb:KR4h0162_WYG_007-65a>¶
五家炊烟忽生暝問樵何處山云是丹霞嶺黽勉越崇¶
岡豁然見髙景飛鳥盪胸至浮雲暗生脛遥瞻泰華蓮¶
俯睇彌明鼎萬象紛來犇一一授公等陟髙原自平可¶
以發深省¶
　　　海漁¶
何物此老人殺竹南山青維以雙繭絲赤脚踏滄溟滄溟¶
有黿魚尾甲揺烟星長竿不易觸經年失飪烹咄咄世¶
間人潢汙事鱨鯖朝取或盈車暮引足充羮室以驕婦¶
<pb:KR4h0162_WYG_007-65b>¶
子堂上媚賔朋老人在海上豈無羡魚情重理珊瑚竿¶
黄金以為繩河伯恐戒嚴無使神龍驚吾今大下手鸞¶
刀伐鯢鯨¶
　　　廣平太守蝗出境瑞蓮生卷子¶
諸侯為政無大難禦灾致祥纔兩端廣平太守有神力¶
手迴化機如轉盤先是農夫遶田泣飛蝗下田無子粒¶
太守威徳如馳霆一蟲不得留彊隰先是汙沼草無芽¶
沼中渴裂啼蝦蟆太守恩澤如雨至一蓮再出雙頭花¶
<pb:KR4h0162_WYG_007-66a>¶
蝗飛出境民有飯瑞蓮花開水欲爛江北于今千百州¶
安得無蝗有蓮看¶
　　　山人鼓琴圖歌¶
山中日月不論數野客何曽識去住君持琴來知為誰¶
我亦適然來此處一彈一奏巧相同君則為徵我為宫¶
風泉松葉發天聽十指不動智技空乃知萬事難自足¶
師襄成連俱漠漠囘首溪堂夕靄髙問童炊黍猶未熟¶
　　　壽郭典簿父分題得魚山¶
<pb:KR4h0162_WYG_007-66b>¶
魚山之色亦太古盡日晴天飛霧雨只疑方丈臨前楹¶
無乃終南屏深戸正月四日春一分魚山花開真為君¶
餘慶能無念若祖再拜東風酌白雲¶
　　　送翁長官分韻得樹字¶
江寒鳬鴨方念羣江頭艇子不肯住衆客臨江動愁色¶
雲邊直指象州路願君為我立斯須髙歌一曲白日暮¶
海邦居人曽未知東風巳動桄榔樹¶
　　　風雪圖歌¶
<pb:KR4h0162_WYG_007-67a>¶
晩家西山傍老姥十月作雪天惡苦斗新剪茅成小屋¶
只開東牕關北戸樹梢撲地落凍螭啾啾瓦雀吟朝飢¶
禽蟲此時若不利山客髙齋今獨宜五斗秫米作酒釅¶
阿媍來言勿酤店鮮魚出氷黄玉光松火入突碧烟燄¶
我笑袁公誠老迂雪中僵卧如小夫復笑子猷好生事¶
夜半擊槳依風蒲不如坐對家人面酒酣髙歌一曲還¶
敲壺¶
　　　山中歌¶
<pb:KR4h0162_WYG_007-67b>¶
深山古苔滿地碧淺山流泉走白石深山不接淺山雲¶
今人還尋古人迹漆園先生竹皮冠芙蓉衣薄秋風寒¶
秋風寒欲歸去昏鴉栖滿溪頭樹¶
　　　郭節婦¶
古人見善必疾書常恐遺落無収拾况于守令司民風¶
重此一事更汲汲豐蔀幽茅有隠賢青天杲日何由及¶
且如林氏女郭家媍天性堅貞世希有初笄入門方少¶
年桃葉桃花纔十九姮娥在天常獨居倐忽神明敚其¶
<pb:KR4h0162_WYG_007-68a>¶
偶時猶女腹無遺娠如梅未實杏未仁一心槀寒百不¶
動形骸已作全亾人與姑依依日相慰無女無男從寡¶
身嫁時釵頭發玉采今日笥底栖浮塵荼苦薺甘不自¶
覺眎蘗如飴亦可嚼行年三十六春秋更老百齡終媍¶
郭天生直絶識得明夫家尊重父家輕寧父終歲不一¶
往往見伯叔心怦怦節婦無言非寡情井水何曽答風¶
聲叔氏當朝老中丞忠貞道氣九垓横有姪女質酷相¶
能為女談事天為清賈充馮道日改面嗟爾男子之為¶
<pb:KR4h0162_WYG_007-68b>¶
生(叔父謂/見素公)¶
　　　浴鳬軒為封君林太守¶
小江曲湖莊門幽白石硜藤來不休有鳬飄然倦雲遊¶
下與魚鼈争春流先生野情適相求鳬亦不去同沈浮¶
汝羽青青吾白頭人間日月如馳騮萬錢為買木蘭舟¶
千丈深淵下直鉤海翁前生曽狎鷗與物並育吾誰仇¶
天隨鬬鴨尚機謀還讓先生居上游¶
　　　環溪歌¶
<pb:KR4h0162_WYG_007-69a>¶
環溪天開三萬春六丁鑿蜀不鑿閩不雪自白山藏怪¶
無雷作聲龍有神谿勢若往洊又復大環縣置天地腹¶
西堪䇿杖東種竹水無驚波地有糓太丘孫子溪上仙¶
昔與海翁争釣船事權今日難輕謝猶寫溪山放目前¶
　　　贈王廷直山水歌¶
我詩未工不如畫王君工畫過我詩幽谷水逺草木際¶
詩意未到畫盡之十年懷才近禁御天光映筆生神氣¶
五日一日得偃沐門中清客揮不去如我老迂無所長¶
<pb:KR4h0162_WYG_007-69b>¶
愛君之畫不能寐眼中有我常十分為我用筆如用軍¶
黒逼太陰晴作曛白横草樹青聨雲尚恨窄幅如短帬¶
未足展運游無垠昔時韓幹名善畫伯時老格真其亞¶
當年交游㝡有人少陵山谷相聲價千秋萬歲作者稀¶
我詩頓覺無光輝何當生綃一片裏致我詩句登元微¶
　　　黄子和黄灣行樂圖¶
笠澤深赤壁壯遊人蘇公陸魯望兩生出處稍不同筆¶
勢相持豈相讓黄子志騎黄鵠豪時為蘇放為陸誤落¶
<pb:KR4h0162_WYG_007-70a>¶
塵網二十秋時時有夢飛黄木黄木灣扶胥口驅風行¶
船月載酒醉中被髮晞不乾脚踏秋江寒入肘有客東¶
來雙白襦身乗白雲掌有書為言太乙蓬莱住問子世¶
上今何如公卿紛紛多列土手執事權如執虎平生但¶
知虎養威為虎反噬今無數黄木灣中今可來百年灣¶
上無虎灾青蘭碧竹滿天地幽鳥輕雲日快哉夢中微¶
言猶在耳山川便覺生眼裏故鄉豈無賢者徒前輩還¶
招白沙子¶
<pb:KR4h0162_WYG_007-70b>¶
　　　喜雨第三篇¶
去年八月喜無雲我從北來憂頗殷時冬刈禾得半實¶
又有稗子插其真城中井泉到底竭百家出汲江之濵¶
我志去官箭在彀如笋謝籜未離身棄置百責無一可¶
倚毘一老有餘親十月寒風吹捲地魚龍結蟄無經濟¶
千山明峭多霽色四澤空縣㫁陰氣以首觸石求石知¶
大冬禱雨無乃似豈期誠信無陰陽舉手加額雨驟至¶
海郊磥砢十丈强壼山東南土愈剛麥子下地一旬發¶
<pb:KR4h0162_WYG_007-71a>¶
野人期作三月糧造化膏澤重傷惠樽櫛未肯來泱泱¶
春晴又復成亢烈癸酉之憂未能㤀郡前父老滿道白¶
謂今䃫糓錢兩百黄睛富民有紅腐翕縮不糶窺我逼¶
眼前飢瘡聊自捫後若更飢易子食天聽為聞作雲霧¶
靉靆如商雨分數終見雷霆擊東海雨㸃驟白無行路¶
野婦赤脚走逺塍歸牛翹鼻浮荒渡舍南舍北飛屬玊¶
禾如青油潑農目今年賈楚定不施秋米上倉敢虧斛¶
　　　淮關行¶
<pb:KR4h0162_WYG_007-71b>¶
北門淮關多雨霧濁流廣埜不可住風鑽破板索舟瑕¶
烏啄枯蘆窺水蛀雲沙茫茫日易暮絳蠟華燈在何處¶
黄昏緼被雨暫止半夜再作喧兩耳巴蜀漏天置我床¶
杜陵破屋無過此舵工疾起少良算久晴無備只長嘆¶
兩番織葦麤掩濕五鼓譙樓寒達旦雨細作雪如吹塵¶
對靣相語不見人十錢一束换青薪市酒亦覺生精神¶
陰晴變化不可必人生遭遇理亦一事當風雨且努力¶
豈得前途無白日¶
<pb:KR4h0162_WYG_007-72a>¶
　　　海鷹歌¶
海風西來天作蒼胡鷹爪吻如劍鋩長飛萬里不見雪¶
囘依草木觀四方妖狐黠兔頗無數或時人立直當路¶
鷹也側目若有思世人那得知其故鷹乎鷹乎飢乃爾¶
水衡珍禽飽欲死衛公使鶴鶴不行方信鷹揚當上卿¶
　　　林良戲墨圖¶
林君寫意不寫形筆鋒賦物真天成水墨一斗沛生氣¶
乾坤萬類皆含情水則有聲石有影百禽争鳴日不静¶
<pb:KR4h0162_WYG_007-72b>¶
短脛長吭辨族殊髙飛下逐雌雄並水無射弓山無梟¶
弱能自立强不驕爾我相㤀齒角利觸之不怒皆囂囂¶
我願區中開廣域晝行夜宿無戕毒千門萬户置此幅¶
　　　風木慈烏圖¶
昔年堂前樹好時清陰為葢臨軒池深根不撼地維定¶
夜夜慈烏來哺兒颶風一夕捲土至吹得堂前樹憔悴¶
樹葉落地烏以飛烏雛啞啞啼不去雛欲為烏報含食¶
長天茫茫海雲黒安得扶桑千丈枝風吹不動烏寜翼¶
<pb:KR4h0162_WYG_007-73a>¶
　　　黄昏步溪上見烟月可愛¶
明月在天烟在溪烟中看月無光輝沙禽熟眠潮未響¶
野火歴亂船初歸天邊楊桞誰家樹烟月相含不知數¶
此時幽景寄不真莫是江南夢歸路¶
　　　次夜又步溪上¶
月夜不減昨夜好秋霽家家夜飯早蔓青芋子白酒香¶
土門竹舍黄花老農談悠悠静可聽皆説官家今太平¶
斗斛上倉不過概差船㸃馬無兼丁翁哺弱孫婦抱子¶
<pb:KR4h0162_WYG_007-73b>¶
依依相對桑麻裏我願明月長此光不照離愁照歡喜¶
　¶
　¶
　¶
　¶
　¶
　¶
　甬上耆舊詩卷七¶
