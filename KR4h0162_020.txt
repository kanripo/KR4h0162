# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.770344
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0162_WYG_020-1a>¶
欽定四庫全書¶
　甬上耆舊詩卷二十¶
　　　　　　　　　　　監察御史胡文學編¶
　　石盂山人汪仲安先生坦¶
　先生號識環中丞雷峰先生子也少擅異才於書無¶
　所不讀初爲諸生應省試筮得蠱之上九慨然有遺¶
　世意因作髙尚賦以見志婦翁太宰聞荘簡公先生¶
　以太學生至京師聞公方在天曹先生深自匿恥借¶
<pb:KR4h0162_WYG_020-1b>¶
　太宰爲重足跡不輕踐其庭聞公貽之尺牘報書率¶
　言國家生靈休戚大計無一語及兒女寒暄其志操¶
　乃爾既稍以門資歴官藩幕雖在簿牒間未嘗一日¶
　廢書所至輙登覽蒐古凡作吏十餘年非其所樂也¶
　遂解組歸先生家在大雷山下距四明在桯几間構¶
　屋山椒爲層堦漸躡漸髙嘗臨堦下俯與樓上人語¶
　髙雲宿棟飛泉夾坐有至者如入仙都洞府先生日¶
　吟嘯其中盡以詩法教其子禮約復使逰于沈嘉則¶
<pb:KR4h0162_WYG_020-2a>¶
　先生之門嘉則逰四明從大雷入先宿汪氏山房先¶
　生父子出黄雞白韭作供共討論四明故實三日夜¶
　燒燭傳甆主客懽甚至今稱爲盛集先生遺詩楊伯¶
　翼所選定屠長卿序之¶
　　　日東出¶
日東出駕六龍卿雲從翔天中日東出開八埏龍之飛¶
羣蜿蜒日東出玉燭明屢豐年樂和平¶
　　　獨漉篇¶
<pb:KR4h0162_WYG_020-2b>¶
獨漉獨漉上山入谷山有猛虎谷有短蜮上山采紫芝¶
下山采黄獨茹芝可延年青崖騎白鹿四海覽逰遨人¶
命如轉燭雕獸當九關月星晦漫漫當關關不守金印¶
繫左肘肘後不須㬰鬼火燒白榆¶
　　　君子有所思行¶
君子有所思所思邈不期入室各自媚出門寧復知吐心尚¶
吿誰噂㳫欲何為野田飛黄雀髙不過蓬茨赤鳯摶紫霄文¶
采光陸離鯨鯢困泥滓螻蟻尚制之螻蟻細小蟲從横亦惟時¶
<pb:KR4h0162_WYG_020-3a>¶
　　　董逃行¶
倬彼雲漢昭囬天門醮祭夜開金旌寳幢徐来玉女三¶
千裴徊中直層臺仙掌崔嵬侍臣跪進瑶桮(一解/)¶
鶴馭膴膴中宵来下但俾吹笙擊鼓姹女翩翩起舞神¶
水金波如組(二解/)¶
黄扉夜啟霏霏元老踧踖裳衣香龍蜿蜒金泥青詞繡¶
楮揚輝天顔一展申眉(三解/)¶
城南尺五絪緼歌臺暖響繽紛車如流水盈門苞苴山¶
<pb:KR4h0162_WYG_020-3b>¶
海輸珍千秋萬歳長春(四解/)¶
紛紛疇犯教言履客日稱萬年白日胡薄重淵但願勿¶
令華顛子子孫孫駢妍我生有命在天(五解/)¶
　　　短歌行¶
甘言為疾苦言藥促膝就耳姿綽約言才逆耳心不樂¶
胡不甘言恣歡謔頃刻垂楊生左肘盼睞何人為奔走¶
平生不識夷門叟白髪人前向人剖短歌行莫垂手¶
　　　行不得哥哥(興隆道中/聞鷓鴣作)¶
<pb:KR4h0162_WYG_020-4a>¶
行不得哥哥魚潛毒淵鳥栖惡柯此無奈何嗟爾行人¶
&KR0146;&KR0146;䧢陀不避罻羅天無三日晴地無三里平六龍之¶
山十年爲兵君將安行嗟嗟君將安行¶
　　　别泰山擬唐李白(録三/首)¶
自我來泰山于今忽五年每登日觀峯並坐肩吾軒方¶
瞳被兩鬢宛若垂雲烟佩服龍門衣霞彩光&KR0524;然謂我¶
畏壘山曾共桑庚眠重來五千載一笑俱忘言而乃天¶
仙姿疇能識毫顛既來不須㬰又復歸滄田攬衣不能¶
<pb:KR4h0162_WYG_020-4b>¶
下涙下如流泉¶
青霞四千丈誰能陟其顛倒騎白鹿行去若飛龍翩道¶
逢五丈人峩冠向余前所論俱上古蒼顔不知年自云¶
秦皇帝登封汚遺編至今地天通無能伏其愆顧子傴¶
僂軀不揖霞宫仙自非生平力安能獨超然行行重相¶
期贈子華胥軒明滅不可覩黛色參中天¶
崩湍落兩厓風雷日喧豗飛梁十萬丈健倒青莓苔洞¶
門開石扇照耀金銀臺蘭楣桂爲楹白玉三重階貝瓦¶
<pb:KR4h0162_WYG_020-5a>¶
碧參差珠箔光皚皚琪花襍瑶樹鸞鳯舞毰毸坐我紫¶
霞床酌我青金罍瓊漿一潄齒神靈通百骸逍遥游象¶
罔蕞爾遺塵埃滄溟連渤海歸去何時來¶
　　　𢎞濟寺觀音閣¶
髙閣闞危湍結搆歴機巧昨聞靈谷勝還兹足幽討倒¶
影射虗牖照我顔色好逺翠凝不流江光白如掃清梵¶
飄天風奇巖寄瑶草遐憶羲皇人悠然此懐抱¶
　　　夜上嚴州灘¶
<pb:KR4h0162_WYG_020-5b>¶
上灘似牽羊下灘如走馬灘髙月未出石立灘流寫參¶
商欲低擲風雨聲在下夜半入天津應識支機者¶
　　　燕山行¶
燕山八月風吹雪北酒壚頭㸃猩血美人髙坐碧&KR0586;毺¶
手撥琵琶唱頻闋銀鐺燒出紫駝峰華燈夜剪青蓮月¶
蓮花旋舞金蓮蒂鴛鴦繡幕流蘓墜頃刻能開上苑花¶
逡巡笑綰章華臂年光逝水人間擲昨日纒頭今不識¶
絲鞚寳匣出長楊皓齒蛾眉復東陌東陌西樓秋月明¶
<pb:KR4h0162_WYG_020-6a>¶
十二䦨干曲曲凭緱山玉女烟霞上悔不當年學鳯笙¶
　　　王主簿邀過海神廟¶
海風一夜吹茅屋海客披襟坐幽獨主人邀客過南澳¶
兩馬蕭蕭携兩僕滄溟紺色浮坤軸晴空峭影含蒼玉¶
頽垣破瓦纎茅束短衲容枯如鬼髑靈旗不閃祠無木¶
毒龍上天原有犢鯨含鼉作波神逐潮平日落山魈哭¶
　　　泰山俯仰亭¶
海右名亭在無如此獨髙八鴻來蕩蕩千古去滔滔斜¶
<pb:KR4h0162_WYG_020-6b>¶
日明巖雪長風吹布袍有懐渾莫語搔首誦離騷¶
　　　夜登泰山¶
豈有王猷興衝寒夜上顛白雲俱墮地明月自行天萬¶
里風何限千尋嶂獨前最憐肌若雪皎皎藐姑仙¶
　　　春日新晴山行¶
細雨彌旬乆東風喜乍晴鵑啼松葉紫雉雊麥苗青日¶
墮雲間影泉流石上聲生憎蕉葉醉不挂一錢行¶
　　　髙郵湖¶
<pb:KR4h0162_WYG_020-7a>¶
西風吹五兩短棹未須牽逺樹猶懸日平湖但有天蒹¶
葭隨意落鴻鴈識期先俯仰曾何慮長歌秋水篇¶
　　　宣風館用陽明先生韻¶
雨沃新苗翠已痕石溪曲曲正流渾千山淑氣開南楚¶
十里鶯聲自一村未有涓埃霑白屋漫留燈火照黄昏¶
羅施升斗還叨竊慙問湘纍萬古魂¶
　　　壬戌九日岱祠城樓¶
久矣蓬元坐碧霞登臨猶喜思無涯千年樓閣初成賦¶
<pb:KR4h0162_WYG_020-7b>¶
萬里風雲一放查天上三漿俱緑髪人間九日有黄花¶
飄颻已結王喬侣不向龍門數孟嘉¶
　　　六月十三夜月¶
空山無暑坐清宵牛女星河入望遥此際獨憐初月淨¶
移時未必片雲消凉颸颯動來天閣愁緒分明到野橋¶
四十年前傳盛事白頭箕踞說漁樵¶
　　　新泉¶
濬澗澗水深新泉出崖底日夕山童歸傾筐洗石耳¶
<pb:KR4h0162_WYG_020-8a>¶
　　　螺羮¶
榆葉如錢栁葉齊菠稜生菜滿青畦小鐺正煑螺羮熟¶
檐外游絲拂靣低¶
　　豳叟屠田叔先生本畯¶
　先生號漢陂自爲兒即異父少司馬竹墟公甚愛之¶
　以任子授刑部檢校稍遷太常典簿因撰太常典録¶
　記國家郊祀大典時比諸唐王涇郊祀録宋文彦博¶
　大饗明堂記歷遷南繕部郎中出爲兩淮運同復移¶
<pb:KR4h0162_WYG_020-8b>¶
　之閩先生在官以亷白自持政暇起祠烏石山祀諸¶
　先賢立社學水口以教子弟受經者三年拜辰州太¶
　守辰居西南徼襍蠻風先生以寛仁治之辰人大悅¶
　適播州皮林俱用兵使先生主餉轉輸不之事平敘¶
　功第一而先生顧以喜客門外車騎交錯後堂日置¶
　酒當事聞之不喜乃移書先生父執謂田叔家有園¶
　亭絲竹足樂賔客此吏事不足苦田叔竟罷先生歸¶
　初先生在郡禁殺牛有唐生具牒言家貧蓄一牛不¶
<pb:KR4h0162_WYG_020-9a>¶
　幸猝死請鬻其肉以糊口先生知其紿也判以俸買¶
　牛𦵏之比牛至果生因命小吏戴養之及先生解官¶
　衣深衣騎馬出門辰父老泣相送牽牛隨其後先生¶
　屬吏善養牛終其年時人爲作辰陽留犢圖一時傳¶
　之先生踈眉目廣顙而哆口人望之若神仙生平惟¶
　喜讀書至老尚手一巻人或曰先生老矣奚自苦先¶
　生曰吾于書飢以當食渇以當飲欠伸以當枕席愁¶
　寂以當鼓吹未嘗苦也晚年其喜客益甚客至必出¶
<pb:KR4h0162_WYG_020-9b>¶
　魚韭無列席飲不過數勺然每觴客必盡懽所言未¶
　嘗及世事間作諧語一座爲傾先生既老起生壙于¶
　甬上撰狀及表自稱曰憨先生一時詞家俱奉爲祭¶
　酒先忠毅公常過先生客數輩時山隂王季重少年¶
　在坐曰先生昨酒中許塡南北詞相贈已成否先生¶
　笑言曲已半方疊下愛王郎句即唱之時先生已八¶
　十餘發音髙亮客俱絶倒其風流可見也¶
　　　三婦豔¶
<pb:KR4h0162_WYG_020-10a>¶
大婦年二九採蓮南湖口不愛蓮成花但愛蓮成藕(一/觧)¶
中婦二八齡濯錦豔江清鴛鴦七十二羅列短長汀(二/解)¶
少婦十五餘顔色正敷腴提籠採桑葉掩映紫羅襦(三/解)¶
雜珮何鏘鏘三婦婉清揚丈人勿遽起調絃夜未央(四/解)¶
　　　中婦織流黄¶
中婦織流黄少婦理瑶瑟君心别有私何知麗與則麗¶
則各自芳蘭膏各自澤君尚爲我憐銀屏以永夕織黄¶
莫亂撏理瑟莫亂音河魚治三刀歴歴傷中心¶
<pb:KR4h0162_WYG_020-10b>¶
　　　愛妾換劍¶
何許槖中物來矜掌上嬌遑遑辭畫帳習習攬征袍蓮¶
鍔元精彩星裯易寂寥魚文隨赤電鮫泪落紅綃利器¶
歸任俠閒房坐鬰陶已知傳劍術詎敢恃花妖色古霜¶
同肅愁多骨並銷雄心胡糾糾幽意轉遥遥姓字慿誰¶
借肝腸爲爾勞井邊曽繾綣壁上屢周遭棄妾情何似¶
聞雞舞更豪寵移鴛夢絶秋湛月輪髙豈是輕顔色由¶
來重寳刀君如佩鵲印妾命等鴻毛¶
<pb:KR4h0162_WYG_020-11a>¶
　　　雜唱¶
君不見杯水覆堂難再收天上之路終悠悠君不見中¶
心相憐馬首圓世間萬事皆徒然朗吟長歗暮復旦對¶
酒牢騷旦及旰擊筑而歌起爲亂¶
君不見南山有薹薹可脯北山有萊萊可斧君不見東¶
海有田田不耰西陂有魚魚不收東西南北事殊異何¶
用東西南北而遨遊我今長嘆終悠悠¶
　　　燕歌行二首¶
<pb:KR4h0162_WYG_020-11b>¶
勸君有鏹莫自藏千金博得徹侯章勸君有術莫自掩¶
拳曲之夫登薦剡勸君有鈎愼莫直河魚豈受直鈎食¶
勸君有家早歸去主爵何曽苦留住世情反復不可知¶
且飲美酒臨華池奉常先生愛名飲但願三百六十之¶
日毋西馳¶
　　　其二¶
登君罘罳藻井之髙堂坐君龍鬚琥珀之瑶牀贈君五¶
明七寳之團扇酌君紫霞碧玉之瓊漿烹鮮擊肥亦常¶
<pb:KR4h0162_WYG_020-12a>¶
事秦筝趙瑟空自傷世上浮名亦徒爾安有五侯七貴¶
能文章腹中貯書一萬卷一字不得用勞我肝與腸勸¶
君無言舌且藏誰能以此錦繡段燒之愼勿當風輕自¶
揚¶
　　　不必行¶
騎不必紫驊騮交不必豪俠遊驊騮世上空有聲豪俠¶
世上空有名不如我自爲我卿自卿世上方能稱太平¶
我亦千金曾結客如今客反向我射我亦四座客長滿¶
<pb:KR4h0162_WYG_020-12b>¶
如今客反誚而筦我今無言客且歸勸客弗嗔我所爲¶
　　　歌且謡行¶
我吟梁甫聲獨楚梁甫不知我心苦我歌黄鵠心悠哉¶
日暮黄鵠期不來長嘯六博呼五白會須千金輕一擲¶
雞三足兮馬生角物論何曽乆歸著乃知天地之間無¶
弗有不在巵談與杯酒詩書禮樂徒空言其人與骨皆¶
已朽我乃因之亦俛首¶
　　　前有尊酒行¶
<pb:KR4h0162_WYG_020-13a>¶
前有尊酒起爲君夀君夀髙如陵我酒多如澠如澠之¶
酒清且㫖君心不保能終始君心終始那得知如澠之¶
酒空自治上有明月不照汝心前有尊酒徒勞我斟君¶
不見一言不合干戈起只在殷勤一杯裏魏其武安今¶
已死千古相争竟誰是我今不言君且止¶
　　　潮生曲¶
潮生君未來潮落君又去來去總無常勞勞西江渚江¶
渚月明潮又囘郎行那得好懐開來朝試看天邊月不¶
<pb:KR4h0162_WYG_020-13b>¶
待潮生蕩槳來¶
　　　火樹篇¶
瑶城火樹鬪春妍瓊蘂參差簇綘天謾詫燭龍隨法仗¶
始知火宅種紅蓮流烏飛去難藏日么鳯翔來不避烟¶
恍若流蘓開甲帳乍疑瀑布瀉溫泉五絲宛轉同心結¶
七寳妝嚴太乙船灼爍大槐枝不&KR0761;紛披熠燿草如然¶
木難火齊垂髙下金弹銀丸去後先縱是落花空㸃水¶
任教拾翠不爲鈿朱䘲翠眊迎中婦靈鵲金鳬引上仙¶
<pb:KR4h0162_WYG_020-14a>¶
絶勝庭栽多寳樹來供客醉綺羅筵光分萬戸星初落¶
彩散中宵月並懸君王不愛魚龍&KR0231;詔罷今年少府錢¶
　　　無題¶
當時月戸易流連今日雲忩更可憐慣弄參差迴鳯管¶
愛歌婉轉動鵾絃鏡屏斜倚星爲海藻井新成錦似烟¶
並蒂觴間開笑靨合歡樹上鬪嬋娟情波頻送將留夕¶
恨葉難飛欲曙天條脱藍絲仙子贈珮環極浦漢妃捐¶
額黄鈿翠生憎染桂火蘭膏自喜然燦燦已曾遺角枕¶
<pb:KR4h0162_WYG_020-14b>¶
飄飄且莫上蓮船來從曲曲千林下去隔盈盈一水邊¶
何處瓊瑶何日報手中芍藥夢中傳¶
　　　病宫人詞¶
一入君門誤守宫低徊那敢怨東風儘教買賦黄金在¶
留與他人贈畫工¶
　　　述遇¶
由來抱影士沈黙葆精光當其發幽吟列坐遜髙唱芳¶
草有宛蒻采采日以香白雲無去留披壑成文章奚必¶
<pb:KR4h0162_WYG_020-15a>¶
待静好在御始琴張何事自結束期君以曛黄曛黄難¶
乆期泪下不可揮¶
　　　寫懐¶
獻嵗始發春吾將遵歸轍嫋嫋白藏至猶然昧初服髭¶
髪不䕶人&KR1476;其來向白䟽麻居然改遺逺將誰適豔歌¶
何可嘗坐令嵗華迫善御非良工善鞭非良策不如紉¶
幽蘭芳馨以自懌¶
　　　呉娃¶
<pb:KR4h0162_WYG_020-15b>¶
呉娃如白雪粧成薄膏澤若使呉王見不愛西施色西¶
施入呉宫呉俗遂成風至今閶門女效顰安可窮魚戲¶
蓮葉北儂住蓮葉西閶門三五夕流月到耶溪¶
　　　寄白門¶
二十餘年别舊京山容水灔轉含情春從燕子磯頭媚¶
月到烏衣巷口明慿風寄信藏烏處楊栁如今㡬樹生¶
　　　同杜蒼舒入大雷山訪汪長文¶
重來尋谷口萬壑轉分明楓葉兼山赤嵐光接澗平香¶
<pb:KR4h0162_WYG_020-16a>¶
生橡栗飯霜老芋魁羮避世他年事誅茅共此生¶
　　　同余丙仲泛城南陂二首¶
泛賞下南陂舟行日自移千林懸紫籜十里卧青鷖進¶
渚將呉舫行歌命楚兒誰能鼓桂楫頃刻到天池¶
宛轉度江城平田見水耕逺從青鏡轉輕載白雲行浦¶
樹平于席林禽囀似鶯滄浪隨處好于此濯吾纓¶
　　　鴝鵒¶
鴝鵒南方鳥如拳語未開入燕吾始見踰濟衆相猜碧¶
<pb:KR4h0162_WYG_020-16b>¶
眼愁鷹隼清秋憶草萊最能闗氣候占望獨徘徊¶
　　　白鷳¶
栖栖白鷳鳥容與鷺鷗羣金距曽凌漢朱冠亦切雲文¶
章殊自喜黑白總能分一被青絲繫終年憶水濵¶
　　　會稽道中少憇¶
鳥道紆囘入千巖緑樹低轉留空翠處少憇石橋西别¶
澗潺湲瀉叢林桑扈啼坐㸔鳬與鹿引子過前溪¶
　　　感事¶
<pb:KR4h0162_WYG_020-17a>¶
十載憂時涙今年洒更多前星宵漸逺邊檄日頻過無¶
計舒蜣臂空懸扣角歌素餐吾却愧爲日已蹉跎¶
況值龍蛇嵗躬逢離亂愁世平清議重時至杞人憂上¶
策收豪俊天心叶聖謀不過嚴賞罰尅日偃戈矛¶
憶罷朝叅禮優游已四年我皇非自逸借箸每難前卒¶
悍竿旗掲民貧室磬懸恨無經濟術矯首問髙天¶
天子資清穆羣兇起緑林支離天下事激切小臣心箕¶
服尋常艶交梨不可尋三年占象緯脈脈到如今¶
<pb:KR4h0162_WYG_020-17b>¶
　　　入會稽¶
會稽稱大郡風壤舊京華緑水瀠南鎮髙城遶若耶都¶
中輸竹箭山上起官衙但恐芳蓀歇扁舟問浣紗¶
　　　次檇李¶
暮雨飛仍急飄颻檇李船重雲不歸海積水自浮天捩¶
柁鳷鶄濕聞香菡蓞偏濁醪吾已醉隨分過澄川¶
　　　賦得的的㠶向浦¶
大艑乗風駛孤㠶向浦經浮雲慿浪白暎日借鳬青空¶
<pb:KR4h0162_WYG_020-18a>¶
濶開沙嶼追遥接水亭采芳湖上去倘可遇湘靈¶
　　　雷塘¶
揚州城北寺廿里到雷塘輦路銷金粉春風散緑楊山¶
精古墓集官栢鬼車藏落日逰人歇蕭條古帝鄉¶
　　　甲午元旦風霾異常私成口號¶
矚目當天正終風日又西四郊烽未静朔日霧全迷勢¶
欲三山動聲兼萬馬嘶老魂驚易散長恐謝青溪¶
作客身驚老無家鬢益踈獨將元日事來卜五行書天¶
<pb:KR4h0162_WYG_020-18b>¶
上翻星鷁雲間殷日車有詩聊自託不敢達宸居¶
　　　題畫¶
峭壁披天棘通林壓海榴亭中人獨坐門外水長流鹿¶
小羣分疃翁衰自飯牛亂雲堆几席㸃綴與沙鷗¶
　　　任城太白樓懐沈嘉則¶
髙樓一上白衣寒戸外朝霞正可飡明月關河無濁酒¶
故人天地有黄冠謫仙去後誰能似彩筆年來老自看¶
若是五湖堪避世爲余天際報飛翰¶
<pb:KR4h0162_WYG_020-19a>¶
　　　夢中得亡友楊伯翼書覺而悵然記之¶
　　　　吾友楊伯翼謝世二載矣乃辛夘孟冬十二¶
　　　　日夜夢寄三十字于余曰承鯤無恙近居甌¶
　　　　洛山中見黑黄二鸂&KR0515;弟設罝弋已得其一¶
　　　　黑矣黄未獲也題封宛然字字凄楚覺而惆¶
　　　　悵不勝人琴之感賦此¶
夢裏開椷涙欲澘驚囘梁月似君顔三年書札悲今昔¶
一夕精靈託徃還却恨帝京爲下吏不知甌洛在何山¶
<pb:KR4h0162_WYG_020-19b>¶
鳬鷖鸂&KR0515;終難辨蝴蝶飛來栩栩間¶
　　　丙戌秋上陵¶
君王寢殿鎖山椒肅肅瑶城枕玉橋廿里松楸微漏日¶
九天雲霧盡飛濤燕山御氣時時度幽府神祇夜夜朝¶
穆穆千官搘笏處若聞靈佩下清宵¶
　　　雨不絶¶
三月中林烟霧饒青鳬白鷺未堪招雨聲不絶淋漓夜¶
花事終違十五橋濕重角巾頻欲折江寒石燕故相驕¶
<pb:KR4h0162_WYG_020-20a>¶
邇來别有牢騷感囘首交逰總寂寥¶
　　　甬東江北歌¶
春樹重重春日和春江九曲抱城過龍頭直接桃花渡¶
燕尾斜穿上字河¶
迢遥沙阜是梅墟面面澄江盡可廬不盡石㠶奔海月¶
春風㬠網稻花魚¶
百十魚鱻下海門布㠶五色若雲屯甬東北岸鄞江上¶
習習腥風五月繁¶
<pb:KR4h0162_WYG_020-20b>¶
犂鋤荷鍤種春苗蠶豆花開春正饒十里清溪鴨寨堰¶
萬株蒼檜麥楊橋¶
桑柘林中緑漸敷村村花暝喚提壺江風日冷忘歸去¶
猶有斜陽滿鴈湖¶
夫差破後已亡呉曾說清江駐舳艫惟有輅林猶似昔¶
千門落日自啼烏¶
　　　題畵¶
鷗鷺何縁下急湍颶風零雨不勝寒如今好向澄江上¶
<pb:KR4h0162_WYG_020-21a>¶
月白沙明十二灘¶
　　　入山¶
醉弄潺湲日未斜更從㸔竹過山家坐來春色深如許¶
開盡峰前躑躅花¶
　　　月下獨往四首(以下/老言)¶
　　　　先生自言其詩凢三變早年尚正聲故多嘽¶
　　　　緩中嵗更尚氣節似饒逺韻老來漸知律細¶
　　　　益愛清真因題其七十以後詩曰老言别一¶
<pb:KR4h0162_WYG_020-21b>¶
　　　　卷余更爲選録十首不雜于集中使學者知¶
　　　　詩人氣候未有不善變而能工者也¶
獨往親眀月微吟過小蹊偶然思老伴還與話幽栖雲¶
影渾無恙星光燦欲垂無人同領畧歎息此前溪¶
投老逾耽僻從人笑裋衣松花新著飯月色白臨扉萬¶
籟欣皆寂吾生興不微尋常三五夕幽獨易忘歸¶
丙夜未成眠天衢步悄然影非縁我獨光自使人憐圓¶
缺㸔今夕升沉感昔年弄簫者誰子吹過水樓前¶
<pb:KR4h0162_WYG_020-22a>¶
西閣與東林徘徊意自深腥嗔烏鬼呌涼待白榆沉竹¶
長新増媚匏存乆不斟情來還蕩槳豈爲訪山隂¶
　　　月下後獨往時病起(選二/)¶
肺病晚涼踈清光半綺疏苦吟忘禮倦緩步覺眉舒有¶
月窺虛牖將誰問起居人家已深睡夜色不關渠¶
經旬巾廢櫛永夜戸長開僻喜孤能往幽知老未頽月¶
痕臨水浄鶴夢待更囘無怪比隣老停眠竟夕猜¶
　　　九日李實甫别駕惠名酒¶
<pb:KR4h0162_WYG_020-22b>¶
偶似淵明隠歸從栗里開囊茰青嶂返送酒白衣來斟¶
酌吟詩伴招邀待月杯使君有佳餉那可獨醒囘¶
　　　生意¶
四月黄魚市風腥海客場艅艎凌出没喧雜起㠶檣天¶
逺銜山小江深激浪長廿年投老計生意問漁郎¶
　　　病齒少瘥值嵗除日强事巾櫛便往城東看迎¶
　　　　春約管無棘家凌元姪¶
除嵗多時憂採薪婆娑今得裹烏巾却因齲齒殊難笑¶
<pb:KR4h0162_WYG_020-23a>¶
翻對蛾眉也不伸檢厯盡銷支藥帖烹葵獨向灌園人¶
相期興自迎春發東陌行看綵仗新¶
　　　偶然作效唐白傅體¶
裋褐芒鞋紫籜冠江臯步屧未蹣跚少爲掾吏稱三語¶
老愛蹲䲭飽一柈草閣獨慿無厲屐蕭齋寄傲有猗蘭¶
桃花酒舍今稀過不遣傍人爲索瘢¶
　¶
　¶
<pb:KR4h0162_WYG_020-23b>¶
　¶
　¶
　¶
　¶
　¶
　¶
　¶
　甬上耆舊詩卷二十¶
