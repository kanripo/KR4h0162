# -*- mode: mandoku-view; -*-
#+TITLE: 甬上耆舊詩
#+DATE: 2015-08-25 00:43:44.430521
#+PROPERTY: ID KR4h0162
#+PROPERTY: BASEEDITION WYG    
#+PROPERTY: JUAN 卷五
<pb:KR4h0162_WYG_005-1a>¶
欽定四庫全書¶
　甬上耆舊詩卷五¶
　　　　　　　　　　　監察御史胡文學編¶
　序曰甬上古耆舊之國也方秦末博士大里黄先生¶
　邈然避世時天下有四皓先生其一也至盛唐開元¶
　間賔客賀季真先生為詞家舉首歸賜一曲四明逸¶
　老名重本朝及宋慶厯朝鄞江桃源二王先生淳熈¶
　朝禮部侍郎袁正獻公與同郡諸賢後先並著稱為¶
<pb:KR4h0162_WYG_005-1b>¶
　四明九先生而後吾鄉風節文章理學遂並著于天¶
　下自洪建以來鄭李諸先生始作斯文復歸雅馴循¶
　至成𢎞之際海内久治平氣淳俗厚人風益髙于時¶
　名薦紳若兵部洪公常給事盧公瑀太僕金公湜六¶
　七人俱解組歸田因得從髙士宋𢎞之恢張景心憬¶
　先櫟軒諱端諸先生相結為髙年詩㑹毎值風日佳¶
　時輒剪蔬供蔌驩共為集逍游散帶里人望之若仙¶
　嘗追遡諸公生平洪兵部與于忠肅公為左右手有¶
<pb:KR4h0162_WYG_005-2a>¶
　安社稷勲晩脱虎脗益倡雅里中盧公名諫臣直聲¶
　廉操重于一時兵部嚴公端至行軼倫復以古文名¶
　家刑部宗公佑循吏之後于集中齒最少正術周先¶
　生祜髙士章先生珍並詞家名宿宋先生集先輩遺¶
　詩有功文獻張先生以詩法傳其從孫琦為吾鄉詞¶
　人之冠倪先生光善言易名比京焦金太僕與先櫟¶
　軒先生風格更上詞賦之妙傳于朝鮮日本為中朝¶
　増重諸公詩各擅風人之致要皆解外膠畧世事身¶
<pb:KR4h0162_WYG_005-2b>¶
　當太平之日從容吟唱以鏗鏘盛朝四方望甬上擬¶
　于唐履道里焉此俱本東沙張公所述再詳于郡乘¶
　而堇山李先生更别載宋章諸髙士俱裒然人師不¶
　媿真隱凡屬㑹中唱酬徧傳于逺近合二公所記十¶
　有八人俱歴然可考余因得于暇日輯諸公詩惟金¶
　太僕倪高士俱有遺集可錄其餘諸家散見于他選¶
　雖單章片律亦必隨鈔復慎擇其可傳者人各數首¶
　且彚為一卷特相詮次意使太丘朗陵重聚于一堂¶
<pb:KR4h0162_WYG_005-3a>¶
　漢陰主客歡情更接然後諸先生音欬相聞無復契¶
　闊即開卷讀之亦若身為其門人弟子恂恂然相從¶
　于杖履之後也獨是堇山先生去諸公纔二十餘年¶
　節奏可尋流風放&KR1820;而即謂社詩漸逸無從彚錄望¶
　得如謝方石先生為赤城詩選以著一鄉之論此懐¶
　闕然余乃更從二百年後圖相採綴于當時㑹中詩¶
　豈可復得唯錄其平生遺草光響畧存庶學者得自¶
　今日仰溯西漢而下世有老成足發恭敬亦稍補堇¶
<pb:KR4h0162_WYG_005-3b>¶
　山先生闕然之懐云爾及余選先軰遺集上下千百¶
　年因盡名曰甬上耆舊詩益使後人識此邦二千年¶
　人文熾盛惟藉大里黄公後數人至此集諸先生身¶
　後餘音幸附金石得列為四明文獻之邦也集成錄¶
　詩凡十一人俱有傳餘七人詩失傳亦附姓名于後¶
　通判鄒誾　　　　髙士王政　　　　余賔¶
　理問周頌　　　　袁徳麟　　　　　周愷¶
　陳渭¶
<pb:KR4h0162_WYG_005-4a>¶
　　兵部郎中洪公常¶
　公字子經號石田性高邁強記博通家貧常從人借¶
　書一覽輙盡中進士觀政兵部時于忠肅公為侍郎¶
　一見竒之即薦公有經濟才特授本部主事㑹土木¶
　之變忠肅進尚書一時軍事棼錯盡以相屬忠肅毎¶
　入朝公輒具筆札以從事至且語且疏即不具草立¶
　上忠肅既幹畧絶人復仗公為左右手遂得指揮定¶
　難稍遷至郎中上皇復辟吏指公為忠肅黨上知其¶
<pb:KR4h0162_WYG_005-4b>¶
　名特原之陳汝言代忠肅復以事誣公欲致之死上¶
　竟置不問後馬恭㐮公昻為尚書値西陲多事馬公¶
　嘗面陳部曹乏人上顧問洪常安在以憂去對即命¶
　起復公至部久之馬公疏薦公為本部侍郎忌者知¶
　其事先劾馬公私所屬公遂力請疾歸里進階朝列¶
　大夫公時年甫四十自念與忠肅同事特蒙上知得¶
　不死再脱虎脗俱上所賜餘年因日與里中耆舊相¶
　聚雅歌鼔缶以頌太平歸田歴三十餘年非歲時鄉¶
<pb:KR4h0162_WYG_005-5a>¶
　飲不至公所蕭然一室以文章自命晩年得所未見¶
　書必手鈔始讀所著有勉學錄石田槀隨筆考文業¶
　考及選定韓栁歐蘇王曽六先生集公生平履操亷¶
　白尚義在兵部時出入常無馬武平伯陳公重其名¶
　奉八十金為市馬至再却不受同里李主事山如清¶
　操絶俗歿後公身為經其䘮諸高義率此類¶
　　　懐鄭汝誠¶
端居鬱無聊引領懐三益相違念一朝况兹歲屢易雲¶
<pb:KR4h0162_WYG_005-5b>¶
樹渺闗河之情安所適歡娛日以踈憂愁日以積緘題¶
寄便鴻相期崇令德¶
　　　宿美古韶方丈¶
何處堪尋物外交羅雲丈室絶紛淆老僧掃榻應相候¶
童子開門不待敲花外雨腥龍出鉢松間雲暖鶴歸巢¶
滿懐清思渾無寐卧看流螢度竹梢¶
　　都給事中盧公瑀¶
　公字希玉號益齋以進士授刑科給事中即劾巨璫¶
<pb:KR4h0162_WYG_005-6a>¶
　梁芳等竊柄引用奸僧繼曉以邪術罔上直聲大振¶
　嘗疏罷淮陽貢賦十餘萬緡陳西北市馬積弊人俱¶
　德之有温州衛指揮戴勲以遺孤為庻長所孽庶長¶
　賕結當路多為其地公知狀言于尚書馬公文升事¶
　竟得直勲後知公言奉二百金賻公母之䘮公力拒¶
　不受服闋遷工科都給事中論天變忤㫖廷杖置于¶
　獄謫判長沙稍遷同知眞定府為治善撫良詰暴吏¶
　民愛畏之尚書王端毅公恕見所上治行旌異之遷¶
<pb:KR4h0162_WYG_005-6b>¶
　知廣平府廣平故牧馬地豪家數侵匿委其徵于貧¶
　户公至剗洗宿蠧盡反所侵地民困大起乃命起學¶
　舍養士授以經義三輔間翕然嚮學有張叅將者以¶
　髙貲甲郡中為讐家所誣繫獄前守意避嫌置不理¶
　公按牘出之比公引年歸參將使其母宻懐千金為¶
　夀致榻上公堅謝不受其亷白始終不渝若此公為¶
　人不輕言笑口未嘗論人過少美風儀有隣婦製一¶
　紈袴遺之公斥去黙然終身不至其門有知者重之¶
<pb:KR4h0162_WYG_005-7a>¶
　　　閨情¶
錦帳徹流蘓寒燈對影孤其如天上月千里炤征夫¶
　　　題竹¶
幽人愛竹看不足更剪生綃冩雙玉瀟灑何如渭水姿¶
扶疎畧似淇園綠初垂露葉朝毶毶乍拂雲枝春漠漠¶
竹根竒石一拳小共抱堅貞永相保¶
　　兵部員外郎嚴公端¶
　公字克正號謙齋以進士稍遷南京兵部車駕員外¶
<pb:KR4h0162_WYG_005-7b>¶
　郎所職黄馬快船公為監凡巨璫有冐請公輒持不¶
　許遂為積忤所中解組以歸公性至孝自歸田母年¶
　六十公奉養歴四十餘年母年百四歲朝夕不敢離¶
　左右母齒豁不能飱公手屑良米□粥操匕箸以進¶
　問母有所欲輒力致之少疾即束帶至旦身嘗五藥¶
　至母體復始就寢方母百歳時公率孫曽長跪上夀¶
　烏紗鵠髮相炤庭除間公自視若兒孺子也見者稱¶
　為盛事及居䘮哀毁彌至公為人性樂易然持操甚¶
<pb:KR4h0162_WYG_005-8a>¶
　嚴家無餘財周人之急意常若不足其學貫串百氏¶
　為詩古文詞髙軼超麗自成一家凡里中有欲考議¶
　古今多造門辯問公為隨事畫對歴歴有徵學者俱¶
　宗之所著謙齋集藏于家¶
　公起里中以古文名家居官為健吏處林下奉母至¶
　四十餘年母夀歴百餘歲尚作孺子驩身列孝友傳¶
　中此誠世所謂吉人也時稱公為詩竒俊脱俗更妙¶
　于體物而今傳者甚少幸錄其一詩稍見風概吉人¶
<pb:KR4h0162_WYG_005-8b>¶
　之詞雖少而彌重也¶
　　　游福德菴¶
湖海當年已倦游風波無地可藏舟何如今日城西寺¶
半醉花茵卧石頭¶
　　太僕寺丞金先生湜¶
　先生字本清為人氣體甚髙自童時輒能詩長益漁¶
　獵史籍舉于鄉以善書法授中書舍人待詔文華殿¶
　遷太僕寺丞督山東河南馬政初監牧者多以墨敗¶
<pb:KR4h0162_WYG_005-9a>¶
　士林畏居之公笑曰誰謂必亷泉方可飲耶即日乘¶
　傳詣部盡釐剔宿奸風節大著時俱曰此公誠金鑄¶
　人也因薦敕賜一品服宣詔朝鮮其國雅尚文學陪¶
　臣聞公有詩名請留詞翰公即席草答數十首文義¶
　溢發自王以下盡驚曰前天使所未有也因請公使¶
　節所歴文章鐫諸國中名曰皇華集復選美人侍夜¶
　公贈以小詩笑遣之諸餽貽盡却不受還朝遂請致¶
　仕屢徵不起家居三十年足不一跡公府即族黨慶¶
<pb:KR4h0162_WYG_005-9b>¶
　唁亦謝不往唯里中耆舊觴咏為集居嘗坐卧一小¶
　樓嗜學至老不衰嘗曰吾平生喜讀易闚造化之㣲¶
　適有所得即渙然有餘樂他書則未然也為詩多逸¶
　韻篆𨽻行草俱有漢晉人風性嗜竹因善冩竹毎命¶
　筆姿態横生率題小詩于上人稱為三絶喜杖筞過¶
　禪舍所交多髙逸沙門一日口占一律示僧有謝世¶
　語後數日果卒公事親至孝執䘮盡禮待詔時以書¶
　法薦其弟溥併入直與諸弟姪分田宅多譲肥美人¶
<pb:KR4h0162_WYG_005-10a>¶
　以是益髙之¶
　太僕居里門蕭然四壁風格最髙毎畫竹輒有一詩¶
　楊文懿公毎稱太僕先生重其筆墨謂在子瞻與可¶
　之間晩年嘗過湖南延慶寺為老僧畫竹一紙懸諸¶
　寺壁後時過之輒加題一絶積至十首及垂老復至¶
　寺中見尚有素處一方即欣然命筆曰草堂南北路¶
　髙低林下相逢日又西只為詩多不礙竹幾番題過¶
　又重題以後遂不復過今此畫為好事家所得尚傳¶
<pb:KR4h0162_WYG_005-10b>¶
　在人間先輩人風良足愛重也¶
　　　河間府瀛海驛冩竹遂成長句¶
我本東南瀛海客乘興來登瀛海堂堂中開簾分廣席¶
四壁拂拭如秋霜老夫見此發長歗便覺清風滿穹昊¶
呼童捉筆破水墨胸中怳忽窺天造何須巧作鐵鉤鏁¶
何須苦效金錯刀大竿小挺恣揮洒千枝萬葉分秋毫¶
雲氣淋漓墨初濕隔忩似聽湘妃泣兎翻鶻落□鬽愁¶
一夜轟雷破春蟄蟄龍振起風怒號蒼烟翠霧翻波濤¶
<pb:KR4h0162_WYG_005-11a>¶
鯨鯢帶雨走平陸靈鼉䟦浪聲嗷嗷從來造化不可測¶
呼噏陰陽在頃刻篔簹谷口冥烟開白日龍來作人立¶
黄堂太守人中英殷勤置酒當前庭大觥小觥迭相舉¶
賔僚進退如諸生我亦平生好竒絶為作長歌歌一闋¶
樓頭羌管落天風筆底驚蛇走氷雪歌罷出門呼驛吏¶
叮嚀户牖須常閉只恐天工有使來一朝捲入空中去¶
　　　題唐明皇吹玉簫圖¶
昭陽殿髙清晝長珊瑚枕壓七寶牀珍簟平鋪碧雲冷¶
<pb:KR4h0162_WYG_005-11b>¶
珠簾半捲秋風凉此時諫疏非無補君王自喜教歌舞¶
舞曲翻成阿濫堆别調新傳玉簫譜玉簫一曲度薫風¶
宫商十指何玲瓏碧沼游魚窺菡蓞丹霄彩鳯鳴梧桐¶
棃園弟子多白髮承宣獨喜黄旛綽手提玉板不停敲¶
足蹋青蒲恣歡謔雙雙粉黛誰家女霓裳細拂鮫綃縷¶
斂袖低眉不動塵似解烏烏曲中語從來聲色移人心¶
人生樂極悲亦深豈料簫聲入雲去化作漁陽鼙鼓音¶
　　　過劍水有述¶
<pb:KR4h0162_WYG_005-12a>¶
此地重經雨後過其如風物悵人何水忘舊澗橋梁少¶
路啓深山草樹多行客有懐頻問蹟土音無字易傳訛¶
新攜一劍千金值欲向巖前試一磨¶
　　　觀劉廷美秋官草書¶
二王消息渺飛鴻今代劉生筆最工戱解都盧身似縮¶
舞看渾脱劍成風一池春水鵞羣白數屋秋霜柿葉紅¶
况復才兼詩畫好高名愁殺米家翁¶
　　　寄大嵩舊游¶
<pb:KR4h0162_WYG_005-12b>¶
孤城如斗倚岩阿疋馬曽經此地過行盡青山無虎跡¶
望窮滄海息鯨波雞豚里社間田少斥鹵疆塲野竈多¶
獨記南樓同醉日落花如舞鳥如歌¶
　　　游天童寺過中峰¶
行盡青松始見山煖風㣲雨露班班欲尋開士栖禪處¶
直到中峰疊翠間滿地竹陰人跡少四檐花氣鳥聲閒¶
素甆傳後悠然别不許袈裟送出闗¶
　　　過丁家嶺¶
<pb:KR4h0162_WYG_005-13a>¶
嶺頭松樹挿天青嶺下人家舊姓丁沽酒且須尋地主¶
將詩不必弔山靈問誰别有神仙骨顧我眞成老鶴形¶
囬首遼陽三百里落花啼鳥晝㝠㝠¶
　　　楊栁美人圖¶
簫管聲沉午夜春六宫誰尚歩香塵垂楊影裏濛濛月¶
獨炤長門失意人¶
　　　題多景樓¶
滚滚江流動地來重重樓閣倚天開行當草罷平羌詔¶
<pb:KR4h0162_WYG_005-13b>¶
乞取青山作釣臺¶
　　　題延慶寺畫竹¶
咫尺南湖㡬度過頻將詩興付清波詩成欲寄林深客¶
閒放春風出薜蘿¶
行到山門似到家相逢不必具袈裟誰知七月秋風裏¶
香茗新烹薦筍茶¶
一竿瀟洒玉玲瓏湘圃淇園在眼中過客莫嫌枝葉少¶
纔多枝葉便多風¶
<pb:KR4h0162_WYG_005-14a>¶
湖上禪房對竹開雨餘新水綠生苔入門聽得茶童語¶
昨日題詩客又來¶
　　　題竹雜咏¶
偶騎黄鵠到人間除却吟詩只自閒兩翼清風收不住¶
又隨寒雨過溪山¶
四明山下一綸巾把筆曽為竹冩神莫笑老夫輕自許¶
湖州太守是前身¶
漠漠春風澹澹烟瀟湘江上最堪憐十年不寄平安字¶
<pb:KR4h0162_WYG_005-14b>¶
一夜秋聲到枕前¶
卧起書忩酒未消呼兒磨墨我揮毫須臾一片湘江雨¶
亂逐秋風洒鬢毛¶
北地天寒少竹栽客居終日苦黄埃昨宵適有還家夢¶
直向江南貎得來¶
昨日投閒列竹林已看林下筍抽簪題詩為報三春雨¶
莫遣長梢易作陰¶
雨後雙鈎冩未成幾番閣筆聽秋聲琅玕本是無心物¶
<pb:KR4h0162_WYG_005-15a>¶
移到詩家便有情¶
每見長安好事家年年栽竹似栽花誰知一過江南去¶
看盡山巔與水涯¶
城市園林多種花山中老竹自欹斜時人只解看花好¶
看到秋來有㡬家¶
　　刑部員外郎宗公佑¶
　字元吉父顯初知宜興有惠德時尚未有子民為聚¶
　禱于神遂生子因名曰佑少即有文名中進士歴官¶
<pb:KR4h0162_WYG_005-15b>¶
　刑部員外郎以守制歸卒于家士論惜之¶
　　　冩懐¶
無端世事幾曽諳寂寞何從問指南排户祗應知已過¶
披矜未有俗人談松堪獨對髯方老菊未全開瓣尚含¶
漫擊鉢聲佐長歗一天風雨闇烟嵐¶
　　陰陽正術周先生祜¶
　字立德以辟薦授陰陽正術少有詩名為一時所重¶
　人稱栗軒先生嘗與魏雲松相倡和所聨句工力悉¶
<pb:KR4h0162_WYG_005-16a>¶
　敵而栗軒集竟失傳同時若薛元禮先生以司稅楊¶
　梅讀先生以倉副使先生以正術俱小官名重今城¶
　南有周正術墓梨花纍土行人過之猶知為詩人藏¶
　骨處吾鄉前此公侯卿相甚多以此一坏較彼墓亭¶
　翁仲誠不與易也¶
　　　送金進士德潤與魏雲松偁作(聨句/)¶
昭代産佳士(祜/)立行卓先覺登崇願方殷(偁/)追逺誠獨¶
確出系幸未刋(祜/)征途敢辭邈華騎綠駸駸(偁/)錦衣晝¶
<pb:KR4h0162_WYG_005-16b>¶
濯濯冥賁徹重泉(祜/)家歡罄一握争知才特竒(偁/)總羡¶
貎純朴康藪出麒麟(祜/)文岐來鸑鷟語正出咿嚘(偁/)行¶
危齊犖嶨量容渤海深(祜/)清脱沮洳濁文藉嶽崿攢(偁/)¶
𤣥㣲繭絲𣙜詞藻或紛敷(祜/)天葩靡彫斵李驚超爾神¶
(偁/)栁見嶄然角彪文孰能加(祜/)龍變不可捉允矣德言¶
恭(偁/)乆而交致慤囊槖周寠宜(祜/)蒸嘗餕賔數葭莩獲¶
相因(偁/)枝葉藉無剝䟦渉延歲元(祜/)逶蛇逗秋朔我私¶
濟遑究(偁/)我公勞㒺逴仳離心若攣(祜/)岐分手仍搦檻¶
<pb:KR4h0162_WYG_005-17a>¶
檻聲更和(偁/)騑騑色不駁君器自軒皇(祜/)我疵誰礱琢¶
廷猶需補裳(偁/)國不遺彫璞惡芟楚畹薋(祜/)芳擷香濆¶
葯士類易淳龎(偁/)土風捐齷齪化宣放勲仁(祜/)和贊鈞¶
天樂既哲居鼎台(偁/)匪彭侍帷幄瀆詞致瀕行(祜/)明達¶
豈孤學(偁/)¶
　　　送章黄門元益待漏與魏雲松偁作(聨句/)¶
宵寤念朝趨蒼茫遲晨漏(祜/)低横黙屏營直簡端宿留¶
(偁/)天北杓乍旋極東光未逗(祜/)通工鵠翥繁夾掖鵷行¶
<pb:KR4h0162_WYG_005-17b>¶
簉(偁/)兢爾亸絲紘肅然襜綺綬(祜/)王郎記遐懐杜老詩¶
遄懋(偁/)儤馬静攢蹄司雞竦動咮(祜/)樂部駐旌&KR1242;羽林¶
羅介胄(偁/)花露零以瀼栁烟羃而秀(祜/)遲遲箭刻深浸¶
浸壺聲驟(偁/)捫衷荷錫榮委質須匡佑(祜/)昧爽鼔鐘希¶
簪亳入祗候(偁/)¶
　　　哭長清李處士¶
長清李處士鄉國足稱賢舊德崔門重遺經伏氏傳韭¶
蔬四座客烟草兩湖仙今日嗟何在山庭宿雨寒¶
<pb:KR4h0162_WYG_005-18a>¶
　　　送金子還滇南戍所¶
西風把酒贈驪歌駐馬含愀意若何書劍又從闗外去¶
年華半是客中過楚江樹色經寒早巫峽猿聲向晩多¶
到日轅門應有問為言東海靖無波¶
　　章先生珍¶
　字文重自天順成化以來文重與張景心宋𢎞之先¶
　櫟軒諸先生俱以布衣宿望為里中五經師啓後鳴¶
　時不媿真隱先生少為文學胡平仲書法仿宋克而¶
<pb:KR4h0162_WYG_005-18b>¶
　變自成一家詩溯漢魏以至盛唐諸大家能造其妙¶
　生平喜讀易有易注若干卷孤舟夜讀一卷它所著¶
　勾章小家言二十卷並藏于家先生卒後魏雲松先¶
　生哭之曰九原詩癖應如昨月白花開對墓門是足¶
　使人追味也¶
　　　古意¶
結髮游三輔垂老守一城月皎天漢流厭聽横吹聲來¶
時家平安于今竟何如中心徒徬徨路逺不得書長河¶
<pb:KR4h0162_WYG_005-19a>¶
無波濤日暮游子歸草深山雉鳴水滿野鴨飛丘隴多¶
新墳其誰主蒸嘗折葵循野籬煑飯解行囊¶
　　　豔歌行¶
和風散晴靄冷露晞春陽歩出閨中姝採將陌上桑冶¶
容事窈窕穠豔飄芬芳髻擁黄金釵耳垂明月璫湘綺¶
以為衣紫羅以為裳使君愛青年下馬揖紅粧為言孤¶
鳯鳥欲效雙鴛鴦妾身名家女夫壻侍中郎豪氣萬人¶
上美軀七尺長朱門白玉堦錦鞍青絲韁爾今在長坂¶
<pb:KR4h0162_WYG_005-19b>¶
妻亦守空房游俠恐相繼能忍容為娼¶
　　　劉生¶
不事魯儒文談兵動主君開弓學明月射鴈落黄雲桃¶
葉迷歌扇榴花醉舞裙遨遊五陵地結納李將軍¶
　　　良人¶
良人越河闗歳月忽已乆灼灼庭中花菀彼庭前栁陽¶
春被萬物芳草亦含歡如何逺别離長江路漫漫漫漫¶
江河長迢遞不可逾相思發長歎視我明月珠¶
<pb:KR4h0162_WYG_005-20a>¶
　　　贈所知效陶體¶
峩峩青山下小屋十餘間禾黍滿東臯桑麻翳後園日¶
出讀我書日入髙枕眠相知無心曲惟此門前山好鳥¶
歸深林白雲宿層巔陶然得真趣悠悠樂吾年¶
　　　擬曉發五溪¶
舟發川中路孤吟背夕曛秋聲巫峽水冥色夜郎雲野¶
店青山繞溪橋緑樹分採菱歌棹逺風静有時聞¶
　　　送張二貢士¶
<pb:KR4h0162_WYG_005-20b>¶
烟靄散春晴亂鴉深樹鳴千山懸落日一騎出孤城急¶
管催離宴飛花亂旅情殷勤懐上䇿謁帝向承明¶
　　　東湖别業¶
老年厭城郭湖上最相親疎雨斵山蕨東風采磵蘋鳥¶
啼林樹晩鹿下野塘春當路多竒士誰能訪隱淪¶
　　　無題¶
溪橋春水生新蒲緑堪把茆屋掩松雲斜陽鳥飛下¶
　　　題鄭汝誠所藏山水圖¶
<pb:KR4h0162_WYG_005-21a>¶
南山春雨晴西溪春水滿孤舟釣夕陽沙明綠蒲短¶
　　宋先生恢¶
　字𢎞之以經術授里中子弟及門最盛陸康僖公瑜¶
　其最著者也先生嘗憫郡中文獻失徵因選天順成¶
　化以來諸名士詩合為一集冡宰碧川楊公見之深¶
　善其意因從鈔一本以授子茂清即知州芝山君也¶
　其後叅議南江戴公更從芝山處得此集因為增輯¶
　序之曰余嘗慨想鄉賢篇什思搜訪而不可得一日¶
<pb:KR4h0162_WYG_005-21b>¶
　從芝山楊君所見四明雅集一編乃詩人宋𢎞之先¶
　已纂輯因取諸家近詩増所未備縂得六十人集成¶
　四卷不惟吾名山之助其文獻亦有足徵者故樂為¶
　邦人道之吾鄉有選詩本于此¶
　教授鄭千之先生家學淵源最乆其為四明文獻錄¶
　所集宋元先輩詩僅四家自其大父蒙隱先生父以¶
　道先生外一為奉川董秉彛一為吾鄉蔣敬之然則¶
　所錄里中詩只一人而已余復盡讀宋元志乘所載¶
<pb:KR4h0162_WYG_005-22a>¶
　詩亦絶少太守沈公愷序吾郡詩曰宋元間攻尚互¶
　異篇什不傳在當時固巳如此然亦由纂述無人致¶
　傳者益少也至宋𢎞之先生始錄天順成化間名士¶
　詩二十人曰四明雅集于是南江戴先生因所選為¶
　廣之得五十五人仍其名東沙張先生益廣之得一¶
　百五十一人更名曰四明風雅至崇禎中陳太僕陸¶
　中翰諸君復耑錄吾鄞詩得四百四十七人名曰甬¶
　東詩括盖此邦文獻之傳數百年間得世有所徵俱¶
<pb:KR4h0162_WYG_005-22b>¶
　宋先生祖構之功也南江謂先生詩格逼盛唐其栢¶
　梁體最妙調髙而意逺今所傳者絶少余為錄存數¶
　章使後來學者追述先民得知其世系焉¶
　　　寄洪郎中¶
瓊林有鳴鶴皎皎霜雪姿飄飄自遐舉雲中揚羽儀朝¶
飲玉池水夕啄𤣥圃芝發音起千仞逸響聞天衢靈雛¶
善相和知為心所縻安得晨風翼萬里常相隨¶
　　　訪楊維立進士留贈¶
<pb:KR4h0162_WYG_005-23a>¶
虛齋坐岑閒幽懐曠難任美人乆不諧紆鬱傷我心出¶
門愛春熙濯木栖鳴禽輕舟溯長川弭櫂楓江潯高扉¶
俯流水竹樹蔭成陰升堂欣良晤載聆金玉音韋布分¶
樗散幸兹挹華簪燃燈炤行觴歗詠鏗璆琳遂忘夜漸¶
中天低舍後參餘興屬枕藉晨雞徹雲林分攜聊贈言¶
庶以酬南金¶
　　　送戴使君之任雷州¶
有美吾鄉彦丰姿氷雪涵鴻文歸藻鑑髙譽動華簪題¶
<pb:KR4h0162_WYG_005-23b>¶
駕方齊右分符遂粤南朋儕分祖席徒御擁征驂騄駬¶
初當道青萍已拂鐔寒雲凝楚峽春樹滿湘潭執轡登¶
岩曲褰帷轉石龕亂山遙入桂巨海𣺌連儋萬井依蠻¶
市孤城倚瘴嵐漢儀應共仰蠻俗自徐諳設匭求新政¶
還珠異昔貪㯽榔非足嗜魚膾亦忘甘户集民無訟庭¶
閒吏罷叅清時將注用𤣥髮未為淹¶
　　　哭長清李處士¶
垂白傳經鄮水東曽聞人譽重和雍天衢終嘆蒲輪杳¶
<pb:KR4h0162_WYG_005-24a>¶
雲壑長哀繐帳空耆舊一時堪補傳老成百世自流風¶
獨憐帳下諸生在徒對髙堂哭馬融¶
　　張先生憬¶
　字景心少有詩名更善于書法時謂其詩音律沖妙¶
　超然有復古之功同郡都御史張公楷雅以詩法自¶
　許唯于先生最相引重晩年學道居吳山之紫陽宫¶
　遂不復出以詩法及書傳從孫琦盡得其妙即所稱¶
　白齋先生為吾鄉詞人之冠者也故推其家學所本¶
<pb:KR4h0162_WYG_005-24b>¶
　特書之¶
　　　聽鶯曲¶
黙坐湘簾垂啼鶯在髙枝初啼君已去再啼君不知¶
　　　挽宋龍川先生¶
慄慄北風勁百草腓且僵白日失中舍慘淡寒無光漫¶
漫愁思多激烈歌聲長浮雲結重陰俯仰内自傷揮劍¶
出長坂我馬𤣥以黄川流移東溟葵藿傾太陽端居顧¶
安適誰能履周行崔崔玉山岡孤墳鬱蒼蒼猗猗蕙蘭¶
<pb:KR4h0162_WYG_005-25a>¶
花千古含芬芳¶
　　　送友之京¶
金氣應髙秋憐君復逺遊天涯冠蓋士雲裏帝王州鴈¶
下孤烟斷帆行落日収吾兄淹宦乆為報别離愁¶
　　　秋日宴海昌硤石東山¶
東山此日㑹詞英霜落天髙秋氣清風度鐘聲諸刹近¶
雲開日色兩峰晴葛洪井上烟霞老顧况䑓前草樹平¶
臨眺不須懐往事故鄉囬首獨生情¶
<pb:KR4h0162_WYG_005-25b>¶
　　倪先生光¶
　字應奎少有文名會感土木之變復學孫呉書講劍¶
　術既久無所合乃更杜門學易忽意思朗徹若有神¶
　授遂盡棄世事曽一客京師名動諸公卿間大學士¶
　萬公安將論薦于朝即日謝歸先生自讀易有得輒¶
　能前知嘗在楊文懿公所有中貴使至先生見一雀¶
　自庭樹集于地已還集樹即謂其使曰頃來得非失¶
　馬耶六日當復使大驚楊公質之先生曰雀踊躍物¶
<pb:KR4h0162_WYG_005-26a>¶
　也去樹而集于地舍所依也還集樹復其所矣初集¶
　自北而南水數六故曰六日當復又問馬色曰以水¶
　色尅火當黄而近于黒語畢騐都御史王公應鵬童¶
　子時至先生所甚竒之王適作一莊字先生曰蒙莊¶
　書開卷輒云鵬翔童子與名合不可量也以其甥妻¶
　之客有問媍將産者傘忽裂其人失色先生曰傘外¶
　裂則小人見君喜得子矣其前知類如此人因以小¶
　康節呼之學者稱味易先生唯與金太僕魏雲松先¶
<pb:KR4h0162_WYG_005-26b>¶
　櫟軒三先生交最深翛然人外髙企羲皇年八十生¶
　而舉殯擬陶公自祭杜牧之志墓事懸像設奠延慶¶
　寺為詩自挽羣公俱屬和太僕先生别畫竹題一詩¶
　相寄曰先生舉殯吾為冩生其詩有言舉世稱髙士¶
　闚天合少㣲先生得之大喜其作達如此¶
　前輩謂先生古詩最工七言効初唐音格流麗近體¶
　不減王右丞其味易詩集凡十二卷不知為何傖所¶
　删僅存律詩二巻余往問其家前集亦不存矣因即¶
<pb:KR4h0162_WYG_005-27a>¶
　所選錄存二十餘首復採其佳句如秣陵道中曰路¶
　栁官橋晩山花野店春寄金文用曰萍開魚弄日花¶
　落蝶愁人泊𤓰州曰平林藏宿霧踈雨帯春潮隱居¶
　曰岸風落藤子晴雪上梅花宿山家曰水清溪近户¶
　楓老葉歸林閒居懐鄭蘭谷曰燕窺花徑暖鶴䕶草¶
　堂清病起有懐知已曰海濶成鷗夢風髙斷雁心幽¶
　居曰埜雲當户過青草閉門閒送李公子還鄉曰江¶
　風催去櫂戍鼓接行裝過七里灘曰白石依樵㸑青¶
<pb:KR4h0162_WYG_005-27b>¶
　山隱釣䑓遊崇法寺曰青山應作主黄鳥自留人遊¶
　東林菴避暑曰殿凉雲氣入池午藕花開屏跡曰逺¶
　山隨水下細雨帶雲流早春遊虎丘曰萬水浮光去¶
　諸峰積翠來游上天竺曰萬竹岩前雙鹿卧百花林¶
　外一鶯啼育王寺曰天垂紫氣籠雙塔路引青松入¶
　兩廊奉寄尹天官曰陰崖短竹含霜老幽谷薌蘭背¶
　日生題蜀中山水曰路遶山川通漢畤花明樓閣入¶
　唐風客中書懐曰蘿偃破籬花自老門生新竹燕還¶
<pb:KR4h0162_WYG_005-28a>¶
　飛弔岳墳曰宋樹參天無北向呉江抱地盡東流雨¶
　後閒行曰新水短蒲魚戲日暖風新巷蝶尋花俱氣¶
　温詞麗真不亞盛唐也¶
　　　送日本副使梵苖公¶
東渡海潮起瓊筵别上人帆開行漏盡香逐賜衣新月¶
白元無夜花明别有春雲山千萬里天遣幾相親¶
　　　西陵夜宿¶
衝岸夜潮響客居愁自生逺汀漁火起隔岸寺鐘鳴簾¶
<pb:KR4h0162_WYG_005-28b>¶
破流螢入雲移睡犬驚山螿又啼近盡夕夢何成¶
　　　游紫霄觀¶
臺殿層霄近烟霞一徑連懸崖生古樹小洞出寒泉果¶
落黄猿笑花深白鹿眠玉簫吹向客鶴舞月娟娟¶
　　　宿清村¶
地濶江流險天空山勢髙望鄉雙淚落為客一身勞斜¶
日飛沙鳥西風動埜蒿獨舟依岸宿深竹夜騷騷¶
　　　老狂¶
<pb:KR4h0162_WYG_005-29a>¶
浮生自落魄非復晉風流雲卧借僧榻雪行問釣舟青¶
山入孤興綠酒散閒愁老去任頭白乾坤一野鷗¶
　　　懐金太僕¶
毎憶金居士交游獨見憐清風落疎竹白首問寒泉詩¶
社幾人在湖山空月圓此生不復見風雨泣長年¶
　　　訪茅山張鍊師不遇¶
客中曽有約孤騎入茅山一水落天上亂雲生竹間花¶
深谿路逺松老洞門閒採藥不知處月髙猶未還¶
<pb:KR4h0162_WYG_005-29b>¶
　　　擬唐人得日觀韻¶
曉入蓬萊境看門鶴一雙老松欹澗石垂蔓䕶山忩林¶
響風生島亭虛月湧江投壺人去逺烟冷酒空缸¶
　　　訪靈隱寺¶
栁暗蘓堤路行行二月春草香隨蠟屐松影落羅巾埜¶
鳥近啼竹山蜂逺趂人老僧相見好留宿話前因¶
　　　半村為毛廷輔賦¶
郡曉聞鐘漏門前人賣花郭田留野鶴庭樹宿城鴉園¶
<pb:KR4h0162_WYG_005-30a>¶
逕通漁市河橋近酒家栁塘横客棹風月賦桑麻¶
　　　夏日園林即事¶
洗竹揺雲斷看山坐日斜趁晴収野艾臨晩摘園𤓰行¶
蟻沿枯栁羣蜂戀落花夏鶯啼不斷于此惜年華¶
　　　訪仙遊觀¶
遙入仙源路碧雲深處幽洞門雙白鶴花徑一青牛别¶
境天無外長生草不秋偶逢樵者問元曰㑹蓬丘¶
　　　上雪竇寺¶
<pb:KR4h0162_WYG_005-30b>¶
垂老尋山寺山林别有春路花迎笑客埜鳥自呼人斜¶
日催行騎西風落醉巾到來圖畫裏天上一閒身¶
　　　雨後有懐蘭谷¶
三畆南湖宅林香雨過時短籬邊筍早深徑出花遲問¶
字人攜酒尋幽客對碁野鷗共無事相近不相疑¶
　　　客中寄李明府¶
旅館多岑寂孤燈對此身青年愁裏過華髮客中新小¶
雨甘黄菊西風老白蘋交游滿京國明府獨相親¶
<pb:KR4h0162_WYG_005-31a>¶
　　　病中¶
白頭林下病乆與世相違深巷客稀到閒門雲自飛春¶
寒蘭葉短雨細藥苗肥若問吟邊意勞生總是非¶
　　　錢塘懐古¶
運啓錢塘駐紫㣲奉天文武直金扉南來宫闕鳯初舞¶
北去山河龍不飛殉骨孤臣埋宿草前朝衰栁對斜暉¶
客行欲問葫蘆井今日西陵故老稀¶
　　　石澗¶
<pb:KR4h0162_WYG_005-31b>¶
何年鑿玉水潺湲倚石穿雲出栁灣雙澗夾流村北雨¶
一溪通滙屋前山平分月色浮簾浄相影天光入座閒¶
短岸桃花吟坐晩白鷗相對欲忘還¶
　　　江村讀隱¶
茅屋深村江水流讀書長日坐江頭柴門織妾晨敲火¶
栁浦漁公夜寄舟籬菊浄開三逕雨渚蓮欲老半池秋¶
孫康未得其中趣釣月蘆花狎海鷗¶
　　　看菊東村¶
<pb:KR4h0162_WYG_005-32a>¶
對菊東村天氣清㣲吟半醉鶴隨行少年最恨花無語¶
白髮方知酒有情夜卧小忩寒雨過曉看深徑綠苔生¶
青山只在秋江上何事通宵夢不成¶
　　　九日登龍門寺塔¶
玉堂山下龍門寺寶塔丹梯九日登歌起宿檐雙埜鶴¶
笑看埽葉一閒僧雲邊垂白飛巖水江上揺紅小殿燈¶
欲采茱萸望鄉國一行征鴈樹層層¶
　　　登北髙峯訪僧不遇¶
<pb:KR4h0162_WYG_005-32b>¶
短衣小轎入湖村漸上髙峰歩歩㾗經閣竹邊斜有路¶
僧房雲裏半開門花深洞口啼山鬼日晩巖前見世尊¶
欲問老禪方丈去火温茶竈一瓢存¶
　　先櫟軒先生¶
　先生諱端字文正嗣六世祖也先生少授大父父遺¶
　經益博學善詩古文詞為人風儀脩整進止有尺寸¶
　郡太守重其名請為鄉校五經師從學日衆諸大人¶
　邑子俱嚴事之前此凡以儒士試于鄉即不中式亦¶
<pb:KR4h0162_WYG_005-33a>¶
　得歸補學生從讀書齋舍先生以身為人師不得北¶
　面更居弟子之列每試于鄉其歸輒謝不赴學里中¶
　謂以傳經啓後為任若宋𢎞之章文重諸先生俱是¶
　也然學者至今稱師道甚尊必首李先生焉先生既¶
　為布衣祭酒日從里中耆舊觴詠相集更與金太僕¶
　先生倪髙士學博魏先生交最深方是時國家盛平¶
　島外諸國率由海道入貢先至鄞鄞起嘉賔館接諸¶
　貢使諸使至則聞先生名重俱購其文歸時得先生¶
<pb:KR4h0162_WYG_005-33b>¶
　所言贈行其國中以為重先生天性髙淡無所嗜閒¶
　居著書怡然俯仰然其處家益嚴足為士族法與二¶
　弟同爨至長子孫四子諸孫各命以耕讀朝夕奉教¶
　誨左右家居城東砌街别有草堂在東臯佳山水處¶
　舍外善田百餘畆每春日先生至草堂輒身束帶課¶
　耕嘗自題于壁曰四子之資有宜耕有宜讀五畆之¶
　宅半在邑半在田誦其遺言風流猶可見也¶
　先櫟軒先生詩有重名而家乘及諸詩選所錄僅此¶
<pb:KR4h0162_WYG_005-34a>¶
　越世二百年再經䘮亂即後人亦無從綴拾遺文深¶
　可嘆也家乘載里中諸公輓先生詩如范公麟曰一¶
　笻花塢斷三雅日湖空屠公滽曰鏡中華髮無來往¶
　庭外青山謝主賔周公相曰渡海詩傳百濟去及門¶
　業盛五經分陳處士鵬霄曰浮白何人開韭席踏青¶
　無地試芒鞵楊公叔通曰髙舉已傳從鶴御冥心早¶
　見製荷衣俱一時名作可傳也¶
　　　即事呈倪味易居士¶
<pb:KR4h0162_WYG_005-34b>¶
結廬廻衆水凴几坐來頻花嶼有餘樂草庭無限春初¶
烟侵壁細小鳥出林新幽興誰相洽還知愧隱淪¶
　　　送日本使僧歸國¶
鬬塲曽得識髙顔杖盋蕭然世外閒已向檀林脩白業¶
更攜瓢史歴青山肩挑雲影江頭别衣帶天香海上還¶
到日賢王如有問八方職貢列朝班¶
　　　題壁¶
敝廬不逺徑紆斜門巷蕭然處士家老圃雨中生韭葉¶
<pb:KR4h0162_WYG_005-35a>¶
小庭風過發桐花扶身只合攜鳩杖過客何妨駐鹿車¶
日暮新詩吟未定月光似比昨來加¶
　¶
　¶
　¶
　¶
　¶
　¶
<pb:KR4h0162_WYG_005-35b>¶
　¶
　¶
　¶
　¶
　¶
　¶
　¶
　甬上耆舊詩卷五¶
